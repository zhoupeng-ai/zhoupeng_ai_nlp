[
{"poem_name": "蝶恋花·伫倚危楼风细细", "poem_id": "weimeishiju_418", "poem_class": " 唯美", "poet_dynasty": "宋朝", "poet": "柳永", "poem": "伫倚危楼风细细，望极春愁，黯黯生天际。草色烟光残照里，无言谁会凭阑意。拟把疏狂图一醉，对酒当歌，强乐还无味。衣带渐宽终不悔，为伊消得人憔悴。"},
{"poem_name": "相见欢·无言独上西楼", "poem_id": "weimeishiju_178", "poem_class": " 唯美", "poet_dynasty": "五代", "poet": "李煜", "poem": "无言独上西楼，月如钩。寂寞梧桐深院锁清秋。剪不断，理还乱，是离愁。别是一般滋味在心头。"},
{"poem_name": "代悲白头翁", "poem_id": "weimeishiju_34228", "poem_class": " 唯美", "poet_dynasty": "唐朝", "poet": "刘希夷", "poem": "洛阳城东桃李花，飞来飞去落谁家？洛阳女儿惜颜色，坐见落花长叹息。今年花落颜色改，明年花开复谁在？已见松柏摧为薪，更闻桑田变成海。古人无复洛城东，今人还对落花风。年年岁岁花相似，岁岁年年人不同。寄言全盛红颜子，应怜半死白头翁。此翁白头真可怜，伊昔红颜美少年。公子王孙芳树下，清歌妙舞落花前。光禄池台文锦绣，将军楼阁画神仙。一朝卧病无相识，三春行乐在谁边？宛转蛾眉能几时？须臾鹤发乱如丝。但看古来歌舞地，唯有黄昏鸟雀悲。"},
{"poem_name": "旅夜书怀", "poem_id": "weimeishiju_383", "poem_class": " 唯美", "poet_dynasty": "唐朝", "poet": "杜甫", "poem": "细草微风岸，危樯独夜舟。星垂平野阔，月涌大江流。名岂文章著，官应老病休。飘飘何所似，天地一沙鸥。"},
{"poem_name": "浣溪沙·一曲新词酒一杯", "poem_id": "weimeishiju_1693", "poem_class": " 唯美", "poet_dynasty": "宋朝", "poet": "晏殊", "poem": "一曲新词酒一杯，去年天气旧亭台。夕阳西下几时回？无可奈何花落去，似曾相识燕归来。小园香径独徘徊。"},
{"poem_name": "孔雀东南飞", "poem_id": "weimeishiju_12", "poem_class": " 唯美", "poet_dynasty": "汉朝", "poem": "序曰:汉末建安中，庐江府小吏焦仲卿妻刘氏，为仲卿母所遣，自誓不嫁。其家逼之，乃投水而死。仲卿闻之，亦自缢于庭树。时人伤之，为诗云尔。孔雀东南飞，五里一徘徊。“十三能织素，十四学裁衣，十五弹箜篌（kōnghóu），十六诵诗书。十七为君妇，心中常苦悲。君既为府吏，守节情不移。贱妾留空房，相见常日稀。鸡鸣入机织，夜夜不得息。三日断五匹，大人故嫌迟。非为织作迟，君家妇难为！妾不堪驱使，徒留无所施。便可白公姥（mǔ），及时相遣归。”府吏得闻之，堂上启阿母：“儿已薄禄相，幸复得此妇，结发同枕席，黄泉共为友。共事二三年，始尔未为久。女行无偏斜，何意致不厚？”阿母谓府吏：“何乃太区区！此妇无礼节，举动自专由。吾意久怀忿，汝岂得自由！东家有贤女，自名秦罗敷，可怜体无比，阿母为汝求。便可速遣之，遣去慎莫留！”府吏长跪告：“伏惟启阿母，今若遣此妇，终老不复取！”阿母得闻之，槌床便大怒：“小子无所畏，何敢助妇语！吾已失恩义，会不相从许！”府吏默无声，再拜还入户。举言谓新妇，哽咽不能语：“我自不驱卿，逼迫有阿母。卿但暂还家，吾今且报（fù）府。不久当归还，还必相迎取。以此下心意，慎勿违吾语。”新妇谓府吏：“勿复重（chóng）纷纭。往昔初阳岁，谢家来贵门。奉事循公姥，进止敢自专？昼夜勤作息，伶俜（pīng）萦（yíng）苦辛。谓言无罪过，供养卒大恩；仍更被驱遣，何言复来还！妾有绣腰襦，葳（wēi）蕤（ruí）自生光；红罗复斗帐，四角垂香囊；箱帘六七十，绿碧青丝绳，物物各自异，种种在其中。人贱物亦鄙，不足迎后人，留待作遗（wèi）施，于今无会因。时时为安慰，久久莫相忘！”鸡鸣外欲曙，新妇起严妆。著我绣夹裙，事事四五通。足下蹑（niè）丝履，头上玳（dài）瑁（mào）光。腰若流纨素，耳著明月珰（dāng）。指如削葱根，口如含朱丹。纤纤作细步，精妙世无双。上堂拜阿母，阿母怒不止。“昔作女儿时，生小出野里。本自无教训，兼愧贵家子。受母钱帛多，不堪母驱使。今日还家去，念母劳家里。”却与小姑别，泪落连珠子。“新妇初来时，小姑始扶床；今日被驱遣，小姑如我长。勤心养公姥，好自相扶将。初七及下九，嬉戏莫相忘。”出门登车去，涕落百余行。府吏马在前，新妇车在后。隐隐何甸甸，俱会大道口。下马入车中，低头共耳语：“誓不相隔卿，且暂还家去；吾今且赴府，不久当还归。誓天不相负！”新妇谓府吏：“感君区区怀！君既若见录，不久望君来。君当作磐（pán）石，妾当作蒲苇，蒲苇纫如丝，磐石无转移。我有亲父兄，性行暴如雷，恐不任我意，逆以煎我怀。”举手长劳劳，二情同依依。入门上家堂，进退无颜仪。阿母大拊掌，“不图子自归！十三教汝织，十四能裁衣，十五弹箜篌，十六知礼仪，十七遣汝嫁，谓言无誓违。汝今何罪过，不迎而自归？”兰芝惭阿母：“儿实无罪过。”阿母大悲摧。还家十余日，县令遣媒来。云有第三郎，窈窕世无双。年始十八九，便（pián）言多令才。阿母谓阿女：“汝可去应之。”阿女含泪答：“兰芝初还时，府吏见丁宁，结誓不别离。今日违情义，恐此事非奇。自可断来信，徐徐更谓之。”阿母白媒人：“贫贱有此女，始适还家门。不堪吏人妇，岂合令郎君？幸可广问讯，不得便相许。”媒人去数日，寻遣丞请还，说有兰家女，丞籍有宦官。云有第五郎，娇逸未有婚。遣丞为媒人，主簿通语言。直说太守家，有此令郎君，既欲结大义，故遣来贵门。阿母谢媒人：“女子先有誓，老姥岂敢言！”阿兄得闻之，怅然心中烦。举言谓阿妹：“作计何不量！先嫁得府吏，后嫁得郎君，否（pǐ）泰如天地，足以荣汝身。不嫁义郎体，其往欲何云？”兰芝仰头答：“理实如兄言。谢家事夫婿，中道还兄门。处分适兄意，那得自任专！虽与府吏要（yāo)，渠会永无缘。登即相许和，便可作婚姻。“媒人下床去，诺诺复尔尔。还部白府君：“下官奉使命，言谈大有缘。”府君得闻之，心中大欢喜。视历复开书，便利此月内，六合正相应。良吉三十日，今已二十七，卿可去成婚。交语速装束，络绎如浮云。青雀白鹄舫（fǎng），四角龙子幡。婀娜随风转，金车玉作轮。踯（zhí）躅（zhú）青骢（cōng）马，流苏金镂鞍。赍（jī）钱三百万，皆用青丝穿。杂彩三百匹，交广市鲑（xié）珍。从人四五百，郁郁登郡门。阿母谓阿女：“适得府君书，明日来迎汝。何不作衣裳？莫令事不举！”阿女默无声，手巾掩口啼，泪落便如泻。移我琉璃榻，出置前窗下。左手持刀尺，右手执绫罗。朝成绣夹裙，晚成单罗衫。晻晻（yǎnyǎn）日欲暝，愁思出门啼。府吏闻此变，因求假暂归。未至二三里，摧藏（zàng）马悲哀。新妇识马声，蹑履相逢迎。怅然遥相望，知是故人来。举手拍马鞍，嗟叹使心伤：“自君别我后，人事不可量。果不如先愿，又非君所详。我有亲父母，逼迫兼弟兄。以我应他人，君还何所望！”府吏谓新妇：“贺卿得高迁！磐石方且厚，可以卒千年；蒲苇一时纫，便作旦夕间。卿当日胜贵，吾独向黄泉！”新妇谓府吏：“何意出此言！同是被逼迫，君尔妾亦然。黄泉下相见，勿违今日言！”执手分道去，各各还家门。生人作死别，恨恨那可论？念与世间辞，千万不复全！府吏还家去，上堂拜阿母：“今日大风寒，寒风摧树木，严霜结庭兰。儿今日冥冥，令母在后单。故作不良计，勿复怨鬼神！命如南山石，四体康且直！”阿母得闻之，零泪应声落：“汝是大家子，仕宦于台阁。慎勿为妇死，贵贱情何薄！东家有贤女，窈窕艳城郭，阿母为汝求，便复在旦夕。”府吏再拜还，长叹空房中，作计乃尔立。转头向户里，渐见愁煎迫。其日牛马嘶，新妇入青庐。奄奄黄昏后，寂寂人定初。“我命绝今日，魂去尸长留！”揽裙脱丝履，举身赴清池。府吏闻此事，心知长别离。徘徊庭树下，自挂东南枝。两家求合葬，合葬华山傍。东西植松柏，左右种梧桐。枝枝相覆盖，叶叶相交通。中有双飞鸟，自名为鸳鸯。仰头相向鸣，夜夜达五更。行人驻足听，寡妇起彷徨。多谢后世人，戒之慎勿忘！"},
{"poem_name": "贫交行", "poem_id": "youqing_382", "poem_class": "友情", "poet_dynasty": "唐朝", "poet": "杜甫", "poem": "翻手为云覆手雨，纷纷轻薄何须数。君不见管鲍贫时交，此道今人弃如土。"},
{"poem_name": "过故人庄", "poem_id": "youqing_115", "poem_class": "友情", "poet_dynasty": "唐朝", "poet": "孟浩然", "poem": "故人具鸡黍，邀我至田家。绿树村边合，青山郭外斜。开轩面场圃，把酒话桑麻。待到重阳日，还来就菊花。"},
{"poem_name": "送友人", "poem_id": "youqing_14503", "poem_class": "友情", "poet_dynasty": "唐朝", "poet": "李端", "poem": "闻说湘川路，年年古木多。猿啼巫峡夜，月照洞庭波。穷海人还去，孤城雁与过。青山不同赏，来往自蹉跎。"},
{"poem_name": "午节", "poem_id": "duanwujie_40694", "poem_class": "端午节", "poet_dynasty": "元朝", "poet": "方回", "poem": "年年节与物相符，笋已成竿燕欲雏。客里不知端午近，卖花担上见菖蒲。"},
{"poem_name": "题长安壁主人", "poem_id": "youqing_27485", "poem_class": "友情", "poet_dynasty": "唐朝", "poet": "张谓", "poem": "世人结交须黄金，黄金不多交不深。纵令然诺暂相许，终是悠悠行路心。"},
{"poem_name": "五日", "poem_id": "duanwujie_42904", "poem_class": "端午节", "poet_dynasty": "元朝", "poet": "仇远", "poem": "湘魄能传楚泽芳，何如倒载醉襄阳。夕阳空照栽葵圃，宿雨难乾打麦场。龙去涎留丹井湿，燕归泥落墨池香。枉将黍粽沉蛟窟，移与江村饷水荒。"},
{"poem_name": "圈儿词·相思欲寄无从寄", "poem_id": "sinian_2495", "poem_class": "思念", "poet_dynasty": "宋朝", "poet": "朱淑真", "poem": "相思欲寄无从寄，画个圈儿替；话在圈儿外，心在圈儿里。我密密加圈，你须密密知侬意：单圈儿是我，双圈儿是你；整圈儿是团圆，破圈儿是别离。还有那说不尽的相思，把一路圈儿圈到底。"},
{"poem_name": "断肠迷·下楼来金钱卜落", "poem_id": "sinian_2494", "poem_class": "思念", "poet_dynasty": "宋朝", "poet": "朱淑真", "poem": "下楼来，金钱卜落；问苍天，人在何方？恨王孙，一直去了；詈冤家，言去难留。悔当初，吾错失口，有上交无下交。皂白何须问？分开不用刀，从今莫把仇人靠，千种相思一撇销。"},
{"poem_name": "题都城南庄", "poem_id": "chuntian_2737", "poem_class": "春天", "poet_dynasty": "唐朝", "poet": "崔护", "poem": "去年今日此门中，人面桃花相映红。人面不知何处去，桃花依旧笑春风。"},
{"poem_name": "泊船瓜洲", "poem_id": "chuntian_1749", "poem_class": "春天", "poet_dynasty": "宋朝", "poet": "王安石", "poem": "京口瓜洲一水间，钟山只隔数重山。春风又绿江南岸，明月何时照我还。"},
{"poem_name": "绝句·两个黄鹂鸣翠柳", "poem_id": "chuntian_56", "poem_class": "春天", "poet_dynasty": "唐朝", "poet": "杜甫", "poem": "两个黄鹂鸣翠柳，一行白鹭上青天。窗含西岭千秋雪，门泊东吴万里船。"},
{"poem_name": "听董大弹胡笳声兼寄语弄房给事", "poem_id": "muai_561", "poem_class": "母爱", "poet_dynasty": "唐朝", "poet": "李颀", "poem": "蔡女昔造胡笳声，一弹一十有八拍。胡人落泪沾边草，汉使断肠对归客。古戍苍苍烽火寒，大荒阴沉飞雪白。先拂商弦后角羽，四郊秋叶惊摵摵。董夫子，通神明，深松窃听来妖精。言迟更速皆应手，将往复旋如有情。空山百鸟散还合，万里浮云阴且晴。嘶酸雏雁失群夜，断绝胡儿恋母声。川为静其波，鸟亦罢其鸣。乌孙部落家乡远，逻娑沙尘哀怨生。幽音变调忽飘洒，长风吹林雨堕瓦。迸泉飒飒飞木末，野鹿呦呦走堂下。长安城连东掖垣，凤凰池对青琐门。高才脱略名与利，日夕望君抱琴至。"},
{"poem_name": "大觜乌", "poem_id": "muai_15504", "poem_class": "母爱", "poet_dynasty": "唐朝", "poet": "元稹", "poem": "阳乌有二类，嘴白者名慈。求食哺慈母，因以此名之。饮啄颇廉俭，音响亦柔雌。百巢同一树，栖宿不复疑。得食先反哺，一身常苦羸。缘知五常性，翻被众禽欺。其一觜大者，攫搏性贪痴。有力强如鹘，有爪利如锥。音声甚eT嗗，潜通妖怪词。受日馀光庇，终天无死期。翱翔富人屋，栖息屋前枝。巫言此乌至，财产日丰宜。主人一心惑，诱引不知疲。转见乌来集，自言家转孳。白鹤门外养，花鹰架上维。专听乌喜怒，信受若神龟。举家同此意，弹射不复施。往往清池侧，却令鹓鹭随。群乌饱粱肉，毛羽色泽滋。远近恣所往，贪残无不为。巢禽攫雏卵，厩马啄疮痍。渗沥脂膏尽，凤凰那得知。主人一朝病，争向屋檐窥。呦鷕呼群鵩，翩翻集怪鸱。主人偏养者，啸聚最奔驰。夜半仍惊噪，鸺鶹逐老狸。主人病心怯，灯火夜深移。左右虽无语，奄然皆泪垂。平明天出日，阴魅走参差。乌来屋檐上，又惑主人儿。儿即富家业，玩好方爱奇。占募能言鸟，置者许高赀。陇树巢鹦鹉，言语好光仪。美人倾心献，雕笼身自持。求者临轩坐，置在白玉墀。先问鸟中苦，便言乌若斯。众乌齐搏铄，翠羽几离披。远掷千馀里，美人情亦衰。举家惩此患，事乌逾昔时。向言池上鹭，啄肉寝其皮。夜漏天终晓，阴云风定吹。况尔乌何者，数极不知危。会结弥天网，尽取一无遗。常令阿阁上，宛宛宿长离。"},
{"poem_name": "墨萱图·其一", "poem_id": "muai_23688", "poem_class": "母爱", "poet_dynasty": "元朝", "poet": "王冕", "poem": "灿灿萱草花，罗生北堂下。南风吹其心，摇摇为谁吐？慈母倚门情，游子行路苦。甘旨日以疏，音问日以阻。举头望云林，愧听慧鸟语。"},
{"poem_name": "射训狐", "poem_id": "muai_10746", "poem_class": "母爱", "poet_dynasty": "唐朝", "poet": "韩愈", "poem": "有鸟夜飞名训狐，矜凶挟狡夸自呼。乘时阴黑止我屋，声势慷慨非常粗。安然大唤谁畏忌，造作百怪非无须。聚鬼征妖自朋扇，罢掉栱桷颓墍涂。慈母抱儿怕入席，那暇更护鸡窠雏。我念乾坤德泰大，卵此恶物常勤劬。纵之岂即遽有害，斗柄行拄西南隅。谁谓停奸计尤剧，意欲唐突羲和乌。侵更历漏气弥厉，何由侥幸休须臾。咨余往射岂得已，候女两眼张睢盱。枭惊堕梁蛇走窦，一夫斩颈群雏枯。"},
{"poem_name": "在水军宴赠幕府诸侍御", "poem_id": "lizhi_4324", "poem_class": "励志", "poet_dynasty": "唐朝", "poet": "李白", "poem": "月化五白龙，翻飞凌九天。胡沙惊北海，电扫洛阳川。虏箭雨宫阙，皇舆成播迁。英王受庙略，秉钺清南边。云旗卷海雪，金戟罗江烟。聚散百万人，弛张在一贤。霜台降群彦，水国奉戎旃。绣服开宴语，天人借楼船。如登黄金台，遥谒紫霞仙。卷身编蓬下，冥机四十年。宁知草间人，腰下有龙泉。浮云在一决，誓欲清幽燕。愿与四座公，静谈金匮篇。齐心戴朝恩，不惜微躯捐。所冀旄头灭，功成追鲁连。"},
{"poem_name": "武夷山中", "poem_id": "lizhi_2217", "poem_class": "励志", "poet_dynasty": "宋朝", "poet": "谢枋得", "poem": "十年无梦得还家，独立青峰野水涯。天地寂寥山雨歇，几生修得到梅花？"},
{"poem_name": "游子", "poem_id": "muai_6966", "poem_class": "母爱", "poet_dynasty": "唐朝", "poet": "孟郊", "poem": "萱草生堂阶，游子行天涯。慈亲倚堂门，不见萱草花。"},
{"poem_name": "上西平·送陈舍人", "poem_id": "lizhi_173833", "poem_class": "励志", "poet_dynasty": "宋朝", "poet": "吴泳", "poem": "跨征鞍，横战槊，上襄州。便匹马、蹴踏高秋。芙蓉未折，笛声吹起塞云愁。男儿若欲树功名，须向前头。凤雏寒，龙骨朽，蛟渚暗，鹿门幽。阅人物、渺渺如沤。棋头已动，也须高著局心筹。莫将一片广长舌，博取封侯。"},
{"poem_name": "题赠送中学生", "poem_id": "lizhi_35674", "poem_class": "励志", "poet_dynasty": "近现代", "poet": "董必武", "poem": "逆水行舟用力撑，一篙松劲退千寻。古云此日足可惜，吾辈更应惜秒阴。"},
{"poem_name": "浣溪沙·游蕲水清泉寺", "poem_id": "lizhi_350", "poem_class": "励志", "poet_dynasty": "宋朝", "poet": "苏轼", "poem": "游蕲水清泉寺，寺临兰溪，溪水西流。山下兰芽短浸溪，松间沙路净无泥，潇潇暮雨子规啼。谁道人生无再少？门前流水尚能西！休将白发唱黄鸡。"},
{"poem_name": "金错刀行", "poem_id": "lizhi_1417", "poem_class": "励志", "poet_dynasty": "宋朝", "poet": "陆游", "poem": "黄金错刀白玉装，夜穿窗扉出光芒。丈夫五十功未立，提刀独立顾八荒。京华结交尽奇士，意气相期共生死。千年史册耻无名，一片丹心报天子。尔来从军天汉滨，南山晓雪玉嶙峋。呜呼！楚虽三户能亡秦，岂有堂堂中国空无人!"},
{"poem_name": "过湖口望庐山", "poem_id": "meiyu_39748", "poem_class": "梅雨", "poet_dynasty": "元朝", "poet": "方回", "poem": "江行初见雪中梅，梅雨霏微棹始回。莫道无人肯相送，庐山犹自过湖来。"},
{"poem_name": "忆秦娥·愁无语", "poem_id": "meiyu_45513", "poem_class": "梅雨", "poet_dynasty": "宋朝", "poet": "程垓", "poem": "愁无语。黄昏庭院黄梅雨。黄梅雨。新愁一寸，旧愁千缕。杜鹃叫断空山苦。相思欲计人何许。人何许。一重云断，一重山阻。"},
{"poem_name": "看花吟", "poem_id": "meiyu_50464", "poem_class": "梅雨", "poet_dynasty": "宋朝", "poet": "陈著", "poem": "少陵野老老更痴，看花看开千万枝。安乐窝中打乖叟，看花只看半开时。二贤看花各有意，我亦有意看离披。红飞换得绿阴出，潇洒颇与老眼宜。麦风扬尘野色秀，梅雨蒸叶香气滋。避人好鸟著巢稳，争春蜂蝶今何之。本来生意无间断，静看游戏造物儿。不观圣人画剥卦，剥穷于上复下随。嗟乎人事正如此，盛非终盛衰非衰。衰盛相乘乃常理，盛不必喜衰奚悲。谁知世情偏喜盛，我看花衰我自知。"},
{"poem_name": "四时白纻歌二首·其二·江都夏", "poem_id": "meiyu_310438", "poem_class": "梅雨", "poet_dynasty": "隋朝", "poet": "杨广", "poem": "黄梅雨细麦秋轻，枫叶萧萧江水平。飞楼绮观轩若惊，花簟罗帏当夜清。菱潭落日双凫舫，绿水红妆两摇渌。还似扶桑碧海上，谁肯空歌采莲唱。"},
{"poem_name": "送路司谏侍从叔赴洪州", "poem_id": "meiyu_14711", "poem_class": "梅雨", "poet_dynasty": "唐朝", "poet": "李端", "poem": "郄超本绝伦，得意在芳春。勋业耿家盛，风流荀氏均。声名金作赋，白皙玉为身。敛笏辞天子，乘龟从丈人。度关行且猎，鞍马何躞蹀。猿啸暮应愁，湖流春好涉。浔阳水分送，于越山相接。梅雨细如丝，蒲帆轻似叶。逢风燕不定，值石波先叠。楼见远公庐，船经徐稚业。邑人多秉笔，州吏亦负笈。村女解收鱼，津童能用楫。唯我有荆扉，无成未得归。见君兄弟出，今日自沾衣。"},
{"poem_name": "蝶恋花·君泛仙槎银海去", "poem_id": "meiyu_27602", "poem_class": "梅雨", "poet_dynasty": "宋朝", "poet": "张孝祥", "poem": "君泛仙槎银海去。后日相思，地角天涯路。草草杯盘深夜语。冥冥四月黄梅雨。莫拾明珠并翠羽。但使邦人，爱我如慈母。待得政成民按堵。朝天衣袂翩翩举。"},
{"poem_name": "洞天春·莺啼绿树声早", "poem_id": "qiuqian_15178", "poem_class": "秋千", "poet_dynasty": "宋朝", "poet": "欧阳修", "poem": "莺啼绿树声早。槛外残红未扫。露点真珠遍芳草。正帘帏清晓。秋千宅院悄悄。又是清明过了。燕蝶轻狂，柳丝撩乱，春心多少。"},
{"poem_name": "醉太平·春情乌云髻", "poem_id": "qiuqian_16066", "poem_class": "秋千", "poet_dynasty": "元朝", "poet": "张可久", "poem": "春情乌云髻松，金凤钗横。伯劳飞燕自西东，恼离愁万种。碧溶溶满溪绿水桃源洞，淡濛濛半窗白月梨云梦，恨匆匆一帘红雨杏花风，把青春断送。席上有赠风流地仙，体态天然。画图谁敢斗婵娟？相逢酒边。当楼皓月姮娥面，倚栏翠袖琵琶怨，满林红叶鹧鸪天，惜花人未眠。怀古翩翩野舟，泛泛沙鸥。登临不尽古今愁，白云去留。凤凰台上青山旧，秋千墙里垂杨瘦，琵琶亭畔野花秋，长江自流。"},
{"poem_name": "生查子·金鞭美少年", "poem_id": "qiuqian_12751", "poem_class": "秋千", "poet_dynasty": "宋朝", "poet": "晏几道", "poem": "金鞭美少年，去跃青骢马。牵系玉楼人，绣被春寒夜。消息未归来，寒食梨花谢。无处说相思，背面秋千下。"},
{"poem_name": "鹧鸪天·元宵后独酌", "poem_id": "qiuqian_10516", "poem_class": "秋千", "poet_dynasty": "明朝", "poet": "杨慎", "poem": "千点寒梅晓角中，一番春信画楼东。收灯庭院迟迟月，落索秋千翦翦风。鱼雁杳，水云重，异乡节序恨匆匆。当歌幸有金陵子，翠斝清尊莫放空。"},
{"poem_name": "双调·新水令·题西湖四时", "poem_id": "qiuqian_13964", "poem_class": "秋千", "poet_dynasty": "元朝", "poet": "马致远", "poem": "题西湖四时湖水镜无瑕，布江山自然如画。雄宴赏，聚奢华。人不奢华，山景本无价。【庆东原】暖日宜乘轿，春风堪信马，恰寒食有二百处秋千架。向人娇杏花，扑人衣柳花，迎人笑桃花。来往画船游，招飐青旗挂。【枣乡词】纳凉时，波涨沙，满湖香芰荷蒹葭。莹玉杯，青玉斝，恁般楼台正宜夏，都输他沉李浮瓜。【挂玉钩】曲岸经霜落叶滑，谁道是秋潇洒。最好西湖卖酒家，黄菊绽东篱下。自立冬，将残腊，雪片似江梅，血点般山茶。【石竹子】锦绣钱塘富贵家，簪缨画戟官宦衙。百岁能欢几时价，可惜韶华过了他。【山石榴】橹摇摇，声嗟呀，每华一梦天来大，风物逐人化。虚名争甚那？孤舟驾，功名已在渔樵话，更饮三杯罢。【醉娘子】真个醉也么沙，真个醉也么沙。笑指南峰，却道西楼，真个醉也么沙。【一锭银】欲赋终焉力不加，囊箧更俱乏。自赛了儿婚女嫁，却归来林下。【驸马还朝】想象间神仙宫类馆娃，俯仰间飞来峰胜巫峡。葛仙翁郭璞家，几点林樱似丹砂。【胡十八】云外塔，日边霞，桥上客，树头鸦，水亭山阁日西斜。哎，老子，醉么？宜阆苑泛浮槎。【阿纳忽】山上栽桑麻，湖内寻生涯，枕头上鼓吹鸣蛙，江上听甚琵琶。【尾】渔村偏喜多鹅鸭，柴门一任绝车马。竹引山泉，鼎试雷芽。但得孤山寻梅处，苫间草夏，有林和靖是邻家，喝口水西湖上快活煞。"},
{"poem_name": "浣溪沙·堤上游人逐画船", "poem_id": "qiuqian_1615", "poem_class": "秋千", "poet_dynasty": "宋朝", "poet": "欧阳修", "poem": "堤上游人逐画船，拍堤春水四垂天。绿杨楼外出秋千。白发戴花君莫笑，六幺催拍盏频传。人生何处似樽前！"},
{"poem_name": "阅金经·春", "poem_id": "qiuqian_850", "poem_class": "秋千", "poet_dynasty": "元朝", "poet": "徐再思", "poem": "紫燕寻旧垒，翠鸳栖暖沙。一处处绿杨堪系马。他，问前村沽酒家。秋千下，粉墙边红杏花。"},
{"poem_name": "清平乐·何处游女", "poem_id": "qiuqian_2627", "poem_class": "秋千", "poet_dynasty": "唐朝", "poet": "韦庄", "poem": "何处游女？蜀国多云雨。云解有情花解语，窣地绣罗金缕。妆成不整金钿，含羞待月秋千。住在绿槐阴里，门临春水桥边。"},
{"poem_name": "春晴书见", "poem_id": "qiuqian_110462", "poem_class": "秋千", "poet_dynasty": "明朝", "poet": "居节", "poem": "金羁芳草去翩翩，王谢儿郎美少年。雨水已过正月后，莺花不隔短筇前。春云拟黛山千叠，画阁笼烟柳半天。燕子未来寒食远，谁家庭院试秋千。"},
{"poem_name": "落梅风·月明归兴松", "poem_id": "qiuqian_16081", "poem_class": "秋千", "poet_dynasty": "元朝", "poet": "张可久", "poem": "月明归兴松梢月，桂子香，又诗成冷泉亭上。醉归来晚风生嫩凉，戗金船玉人低唱。春晚二首银江暗，翠袖遮，麝煤销露萤明灭。下西湖美人忺次过也，打梨花雨声昨夜。东风景，西子湖，湿冥冥柳烟花雾。黄莺乱啼胡蝶舞，几秋千打将春去。书所见柳叶微风闹，荷花落日酣，拂晴空远山云淡。红妆女儿十二三，采莲归小舟轻缆。忆西湖青鸾信，白雁书，望江南梦飞不去。西湖锦云谁是主？拍阑干满空烟树。"},
{"poem_name": "阮郎归·有怀北游", "poem_id": "qiuqian_24908", "poem_class": "秋千", "poet_dynasty": "宋朝", "poet": "张炎", "poem": "钿车骄马锦相连。香尘逐管弦。瞥然飞过水秋千。清明寒食天。花贴贴，柳悬悬。莺房几醉眠。醉中不信有啼鹃。江南二十年。"},
{"poem_name": "宫词三十首", "poem_id": "qiuqian_35393", "poem_class": "秋千", "poet_dynasty": "唐朝", "poet": "王涯", "poem": "白人宜著紫衣裳，冠子梳头双眼长。新睡起来思旧梦，见人忘却道胜常。春来新插翠云钗，尚著云头踏殿鞋。欲得君王回一顾，争扶玉辇下金阶。五更初起觉风寒，香炷烧来夜已残。欲卷珠帘惊雪满，自将红烛上楼看。各将金锁锁宫门，院院青娥侍至尊。头白监门掌来去，问频多是最承恩。夜久盘中蜡滴稀，金刀剪起尽霏霏。传声总是君王唤，红烛台前著舞衣。筝翻禁曲觉声难，玉柱皆非旧处安。记得君王曾道好，长因下辇得先弹。一丛高鬓绿云光，官样轻轻淡淡黄。为看九天公主贵，外边争学内家装。宜春院里驻仙舆，夜宴笙歌总不如。传索金笺题宠号，镫前御笔与亲书。永巷重门渐半开，宫官著锁隔门回。谁知曾笑他人处，今日将身自入来。春风帘里旧青娥，无奈新人夺宠何。寒食禁花开满树，玉堂终日闭时多。碧绣檐前柳散垂，守门宫女欲攀时。曾经玉辇从容处，不敢临风折一枝。鸦飞深在禁城墙，多绕重楼复殿傍。时向春檐瓦沟上，散开朝翅占朝光。白雪猧儿拂地行，惯眠红毯不曾惊。深宫更有何人到，只晓金阶吠晚萤。百尺仙梯倚阁边，内人争下掷金钱。风来竞看铜乌转，遥指朱干在半天。春风摆荡禁花枝，寒食秋千满地时。又落深宫石渠里，尽随流水入龙池。墙墙不断接宫城，金榜皆书殿院名。万转千回相隔处，各调弦管对闻声。霏霏春雨九重天，渐暖龙池御柳烟。玉辇游时应不避，千廊万屋自相连。禁门烟起紫沉沉，楼阁当中复道深。长入暮天凝不散，掖庭宫里动秋砧。炎炎夏日满天时，桐叶交加覆玉墀。向晚移镫上银簟，丛丛绿鬓坐弹棋。瞳瞳日出大明宫，天乐遥闻在碧空。禁树无风正和暖，玉楼金殿晓光中。迥出芙蓉阁上头，九天悬处正当秋。年年七夕晴光里，宫女穿针尽上楼。教来鹦鹉语初成，久闭金笼惯认名。总向春园看花去，独于深院笑人声。银瓶泻水欲朝妆，烛焰红高粉壁光。共怪满衣珠翠冷，黄花瓦上有新霜。迎风殿里罢云和，起听新蝉步浅莎。为爱九天和露滴，万年枝上最声多。御果收时属内官，傍檐低压玉阑干。明朝摘向金华殿，尽日枝边次第看。内里松香满殿闻，四行阶下暖氤氲。春深欲取黄金粉，绕树宫娥著绛裙。禁树传声在九霄，内中残火独遥遥。千官待取门犹闭，未到宫前下马桥。"},
{"poem_name": "寒食·今年寒食在商山", "poem_id": "qiuqian_144087", "poem_class": "秋千", "poet_dynasty": "宋朝", "poet": "王禹偁", "poem": "今年寒食在商山，山里风光亦可怜。稚子就花拈蛱蝶，人家依树系秋千。郊原晓绿初经雨，巷陌春阴乍禁烟。副使官闲莫惆怅，酒钱犹有撰碑钱。"},
{"poem_name": "二郎神·小亭徙倚", "poem_id": "qiuqian_49572", "poem_class": "秋千", "poet_dynasty": "宋朝", "poet": "吴潜", "poem": "小亭徙倚，慢一步、立秋千影。渐夕照林梢，晚风池上，缉缉轻寒嫩冷。又是将他春﹀︽，酿一种、花愁花病。空客鬓岁迁，征衫人老，倚楼看镜。还省。故园多少，紫殷红凝。窗外晓莺啼，抚墙金缕，烟柳慵眠乍醒。挑菜踏青，趁蜂随蝶，长负清明时景。凝伫久，蓦听棋边落子，一声声静。"},
{"poem_name": "怨王孙·春暮", "poem_id": "qiuqian_2604", "poem_class": "秋千", "poet_dynasty": "宋朝", "poet": "李清照", "poem": "帝里春晚。重门深院。草绿阶前，暮天雁断。楼上远信谁传。恨绵绵。多情自是多沾惹。难拚舍又是寒食也。秋千巷陌，人静皎月初斜。浸梨花。"},
{"poem_name": "春日三首", "poem_id": "qiuqian_87841", "poem_class": "秋千", "poet_dynasty": "宋朝", "poet": "范成大", "poem": "药栏花暖小猧眠，雪白晴云水碧天。煮酒青梅寒食过，夕阳庭院锁秋千。"},
{"poem_name": "天净沙·春", "poem_id": "qiuqian_498", "poem_class": "秋千", "poet_dynasty": "元朝", "poet": "白朴", "poem": "春山暖日和风，阑干楼阁帘栊，杨柳秋千院中。啼莺舞燕，小桥流水飞红。"},
{"poem_name": "小重山·梁燕双飞画阁前", "poem_id": "qiuqian_36580", "poem_class": "秋千", "poet_dynasty": "五代", "poet": "毛熙震", "poem": "梁燕双飞画阁前，寂寥多少恨、懒孤眠。晓来闲处想君怜，红罗帐、金鸭冷沉烟¤谁信损婵娟，倚屏啼玉箸、湿香钿。四支无力上秋千，群花谢、愁对艳阳天。"},
{"poem_name": "二月词", "poem_id": "qiuqian_80931", "poem_class": "秋千", "poet_dynasty": "宋朝", "poet": "张耒", "poem": "滚风画幕长廊静，帘下人眠初日永。嘤嘤不动采花蜂，夜来露重蔷薇冷。芳草长时寒食天，红墙低处见秋千。人家无事鸡犬闲，日暮芳郊留醉眠。"},
{"poem_name": "醉太平·伤春烟消宝", "poem_id": "qiuqian_16154", "poem_class": "秋千", "poet_dynasty": "元朝", "poet": "张可久", "poem": "伤春烟消宝鸭，字篆银蜗，伤春心事付琵琶，误平康过马。玉容泪湿鸳鸯帕，红绒再冷秋千架，金壶水换牡丹花，等他来看咱。金华山中金华洞冷，铁笛风生。寻真何处寄闲情？小桃源暮景。数枝黄菊勾诗兴，一川红叶迷仙径，四山白月共秋声，诗翁醉醒。登卧龙山黄庭小楷，白苎新栽，一篇闲赋写秋怀，上越王古台。半天虹雨残云载，几家渔网斜阳晒，孤村酒市野花开，长吟去来。山中小隐裹白云纸袄，挂翠竹麻条，一壶村酒话渔樵，望蓬莱缥缈。涨葡萄青溪春水流仙棹，靠团标空岩夜雪迷丹灶，碎芭蕉小庭秋树响风涛，先生醉了。"},
{"poem_name": "越调·寨儿令", "poem_id": "qiuqian_16096", "poem_class": "秋千", "poet_dynasty": "元朝", "poet": "张可久", "poem": "道士王中山操琴傍翠阴，解尘襟，婆娑小亭深又深。轸玉徽金，霞佩琼簪，一操《醉翁吟》。野猿啼雪满遥岑，玄鹤鸣风过乔林。休弹山水兴，难洗利名心。寻，何处有知音？鉴湖即事枕绿莎，盼庭柯，门外鉴湖春始波。白发禅和，墨本东坡，相伴住山阿。问太平风景如何，叹贞元朝士无多。追陪新令尹，邂逅老宫娥。歌，〔骤雨打新荷〕。次韵怀古写旧游，换新愁，玉箫寒酒醒江上楼。黄鹤矶头，白鹭汀洲，烟水共悠悠。人何在七国春秋？浪淘尽千古风流。隋堤犹翠柳，汉土自鸿沟。休，来往愧沙鸥。山中分韵得声字犯帝星，动山灵，怪当年钓鱼严子陵。尘世逃名，清水灌缨，笑我问长生。驾青牛自取丹经，换白鹅谁写《黄庭》？烟笼烧药火，月伴看书灯。听，林外起秋声。西湖秋夜九里松，二高峰，破白云一声烟寺钟。花外嘶骢，柳下吟篷，笑语散西东。举头夜色濛濛，赏心归兴匆匆。青山衔好月，丹桂吐香风。中，人在广寒宫。湖上春晚怕酒樽，殢诗魂，帕罗轻粉香揉泪痕。细雨纷纷，绿水粼粼，湖上马蹄尘。世间有万古青春，花前换几度游人。醉煞刘伯伦，瘦损沈休文。红杏村，杜宇怨黄昏。鉴湖上寻梅贺监宅，放翁斋，梅花老夫亲自栽。路近蓬莱，地远尘埃，清事恼幽怀。雪模糊小树莓苔，月朦陇近水楼台。竹篱边沽酒去，驴背上载诗来。猜，昨夜一枝开。春晓点落英，掩闲庭，海棠轩半帘红日影。纤手琼琼，娇语莺莺，睡起对银筝。柳花笺闲写芳情，荔枝浆微破春醒。浅斟白玉杯，低唱《紫云亭》。轻，弹一曲〔卖花声〕。忆鉴湖画鼓鸣，紫箫声，记年年贺家湖上景。竞渡人争，载酒船行，罗绩越王城。风风雨雨清明，莺莺燕燕关情。柳擎和泪眼，花坠断肠英。望海亭，何处越山青？舟行感兴愁鬓斑，怕春残，锦衣买臣何日还？好梦邯郸，别泪阳关，几度盼征鞍。为虚名消尽朱颜，掩孤篷羞见青山。矾头烟树暖，鸥外野云闲。难，能够钓鱼竿。春思二首曲未终，酒方浓，云收楚台十二峰。洗雨梳风，怨玉啼红，别意恨匆匆。话相思鹦鹉金笼，载离愁騕褭花骢。长天秋水远，落日暮山重。空，帘卷画堂中。喜又惊，笑相迎，倚湖山露华罗袖冷。谁惯私行？怕负深盟，偷步锦香亭。寻寻觅觅风声。潜潜等等芳情。粉墙边花弄影，朱帘下月笼明。轻，吹灭短檠灯。次韵你见么？我愁他，青门几年不种瓜。世味嚼蜡，尘事抟沙，聚散树头鸦。自休官清煞陶家，为调羹俗了梅花。饮一杯金谷酒，分七碗玉川茶，嗏，不强如坐三日县官衙？题昭君出塞国辞凤阁，盼滦河，别离此情将奈何？羽盖峨峨，虎皮驮驮，雁远暮云阔。建旌旗五百沙陀，送琵琶三两宫娥。翠车前白橐驼，雕笼内锦鹦哥。他，强似马克坡。小隐种药田，小壶天，伴陈抟野云闲处眠。学会神仙，老向林泉，今日是归年。芦花絮暖胜绒毡，木香亭大似渔船。曲栏边莺睍目完，小池上鹭婵娟。先，收拾下买山钱。湖上避暑新雨晴，晚凉生，照芙蓉玉壶秋水冷。殢酒余醒，题扇才情，避暑小红亭。雁云低银甲弹筝，蔗浆寒素手调冰。鸳鸯情未减，胡蝶梦初醒。惊，何处棹歌声？三月三日书所见舣画船，驻丝鞭，问谁家丽人簇管弦？柳媚芳妍，花比婵娟，风韵出天然。牡丹亭畔秋千，蕊珠宫里神仙。三月三日曲水边，一步一朵小金莲。穿，芳径坠花钿。春思想故人，暗销魂，阑干旧时无限春。笑语云云，图画真真，一朵楚台云。怪桃根翠袖罗裙，伴梅花檀板金樽。瘦惊腰四指，愁堕泪双痕。嗔，风雨送黄昏。红叶远树重，晓霜浓，染千林夜来何处风？笑我衰翁，酒借春容，暮景叹匆匆。锦模糊费尽天工，字殷勤流出皇宫。箫箫秋雨后，片片夕阳中。空，留得绣芙蓉。送别鸾镜单，凤箫闲，褰衣问君何日还？白玉连环，斑竹阑于，回首泪偷弹。翠模糊十二巫山，玉娉婷一曲《阳关》。芙蓉城残月落，杨柳岸晓风寒。赸，愁上宝雕鞍。"},
{"poem_name": "旅寓洛南村舍", "poem_id": "qiuqian_31225", "poem_class": "秋千", "poet_dynasty": "唐朝", "poet": "郑谷", "poem": "村落清明近，秋千稚女夸。春阴妨柳絮，月黑见梨花。白鸟窥鱼网，青帘认酒家。幽栖虽自适，交友在京华。"},
{"poem_name": "春词二首·残红新绿间秋千", "poem_id": "qiuqian_80887", "poem_class": "秋千", "poet_dynasty": "宋朝", "poet": "张耒", "poem": "残红新绿间秋千，寒食园林人意阑。一阵春寒花上起，画廊连夜雨珊珊。"},
{"poem_name": "玉楼春·玉容寂寞谁为主", "poem_id": "qiuqian_24807", "poem_class": "秋千", "poet_dynasty": "宋朝", "poet": "史达祖", "poem": "玉容寂寞谁为主。寒食心情愁几许。前身清澹似梅妆，遥夜依微留月佳。香迷胡蝶飞时路。雪在秋千来往处。黄昏著了素衣裳，深闭重门听夜雨。"},
{"poem_name": "七言", "poem_id": "qiuqian_80512", "poem_class": "秋千", "poet_dynasty": "宋朝", "poet": "张耒", "poem": "飞鸿归尽燕将还，亭院深沉人倚栏。斜搭秋千寒食雨，已黄柳柳暮春寒。密球杏萼红如糁，半落梅花香未残。人世年年非旧事，感时惟有泪丸澜。"},
{"poem_name": "中吕·十二月兼尧民歌", "poem_id": "qiuqian_16006", "poem_class": "秋千", "poet_dynasty": "元朝", "poet": "张养浩", "poem": "从跳出功名火坑，来到这花月蓬瀛。守着这良田数顷，看一会雨种烟耕。倒大来心头不惊，每日家直睡到天明。见斜川鸡犬乐升平，绕屋桑麻翠烟生。杖藜无处不堪行，满目云山画难成。泉声，响时仔细听，转觉柴门静。寒食道中清明禁烟，雨过郊原，三四株溪边杏桃，一两处墙里秋千。隐隐的如闻管弦，却原来是流水溅溅。人家浑似武陵源，烟霭蒙蒙淡春天。游人马上袅金鞭，野老田间话丰年。山川，都来杖屦边，早子称了闲居愿。遂闲堂即事堂名遂闲，偃息其间。对着这青编四围、翠玉千竿。壁上关仝范宽，枕上陈抟。古铜围座锦斓斑，玛瑙杯斟水晶寒。灵石相间玉潺湲，笔砚窗前雨声干。倒大来清安，柴门势不关，一任云飞散。秋池散虑池亭草苫，书架牙签。对着这烟波绿惨，霜叶红酣。太湖石神剜鬼劚，掩映着这松杉。恰便似蛟龙飞绕玉巉岩，忄害的些野鹿山猿半痴憨。呼童忙为卷疏帘，老子无语但掀髯。遥瞻，云山露半尖，越显的秋光淡。"},
{"poem_name": "舟中酬杨中丞春早见寄", "poem_id": "meiyu_59842", "poem_class": "梅雨", "poet_dynasty": "唐朝", "poet": "薛能", "poem": "锦楼春望忆丹楹，更遇高情说早莺。江上境寒吟不得，湿风梅雨满船轻。"},
{"poem_name": "寄殿院高侍御", "poem_id": "meiyu_31784", "poem_class": "梅雨", "poet_dynasty": "唐朝", "poet": "吴融", "poem": "黄梅雨细幂长洲，柳密花疏水慢流。钓艇正寻逋客去，绣衣方结少年游。风前不肯看垂手，灯下还应惜裹头。一夜自怜无羽翼，独当何逊滴阶愁。"},
{"poem_name": "送吉判官还京赴崔尹幕", "poem_id": "meiyu_20385", "poem_class": "梅雨", "poet_dynasty": "唐朝", "poet": "皎然", "poem": "江南梅雨天，别思极春前。长路飞鸣鹤，离帆聚散烟。清晨趋九陌，秋色望三边。见说王都尹，山阳辟一贤。"},
{"poem_name": "田间杂咏（六首）·新水涨荒陂", "poem_id": "xiazhi_316952", "poem_class": "夏至", "poet_dynasty": "明朝", "poet": "樊阜", "poem": "新水涨荒陂，芸芸稻盈亩。东家及西邻，世世结亲友。夏至熟黄瓜，秋来酿白酒。新妇笑嘻嘻，小儿扶壁走。门口沙溪清，垂垂几株柳。醉卧梦羲皇，凉风入虚牖。近说明府清，征徭曾减否？枣花落靡靡，一犬护柴关。节序届芒种，何人得幽闲。蛙鸣池水满，细草生阶间。刈麦欲终亩，风吹雨过山。大儿早未饭，叹息农事艰。豪贵本天命，悠悠不可攀。"},
{"poem_name": "清明卧病有感二首·飘萍着处即为家", "poem_id": "qiuqian_80413", "poem_class": "秋千", "poet_dynasty": "宋朝", "poet": "张耒", "poem": "飘萍着处即为家，伏枕悠悠对物华。处处秋千竞男女，年年寒食乱风花。药囊亲坐劳频检，酒瓮生尘亦可嗟。未老会寻吴市卒，苦贫须种邵平瓜。云烟南望群山会，水树东浮去路斜。行止此身应有命，不须辛苦问生涯。"},
{"poem_name": "风入松·听风听雨过清明", "poem_id": "qiuqian_1600", "poem_class": "秋千", "poet_dynasty": "宋朝", "poet": "吴文英", "poem": "听风听雨过清明，愁草瘗花铭。楼前绿暗分携路，一丝柳，一寸柔情。料峭春寒中酒，交加晓梦啼莺。西园日日扫林亭，依旧赏新晴。黄蜂频扑秋千索，有当时、纤手香凝。惆怅双鸳不到，幽阶一夜苔生。"},
{"poem_name": "依韵和孙都官河上写望", "poem_id": "qiuqian_77278", "poem_class": "秋千", "poet_dynasty": "宋朝", "poet": "梅尧臣", "poem": "河上风烟爱此邦，吴艘越舸不相降。鱼腥矗矗桥边市，花暗深深竹里窗。蹴踘渐知寒食近，秋千将立小鬟双。年光取次须偷赏，何用功名节与幢。"},
{"poem_name": "寒食戏赠", "poem_id": "qiuqian_22442", "poem_class": "秋千", "poet_dynasty": "唐朝", "poet": "柳中庸", "poem": "春暮越江边，春阴寒食天。杏花香麦粥，柳絮伴秋千。酒是芳菲节，人当桃李年。不知何处恨，已解入筝弦。"},
{"poem_name": "想得", "poem_id": "qiuqian_22889", "poem_class": "秋千", "poet_dynasty": "唐朝", "poet": "韩偓", "poem": "两重门里玉堂前，寒食花枝月午天。想得那人垂手立，娇羞不肯上秋千。"},
{"poem_name": "寒食夜", "poem_id": "qiuqian_15425", "poem_class": "秋千", "poet_dynasty": "唐朝", "poet": "元稹", "poem": "红染桃花雪压梨，玲珑鸡子斗赢时。今年不是明寒食，暗地秋千别有期。"},
{"poem_name": "出塞·春寒有感", "poem_id": "qiuqian_12334", "poem_class": "秋千", "poet_dynasty": "宋朝", "poet": "辛弃疾", "poem": "莺未老。花谢东风扫。秋千人倦彩绳闲，又被清明过了。日长破夜长眠，别听笙箫吹晓。锦笺封与怨春诗，寄与归云缥缈。"},
{"poem_name": "春日即事五首·谷雨催秧蚕再眠", "poem_id": "qiuqian_218475", "poem_class": "秋千", "poet_dynasty": "宋朝", "poet": "舒邦佐", "poem": "谷雨催秧蚕再眠，采桑女伴罢秋千。前村亦少游人到，牛歇浓阴人饷田。"},
{"poem_name": "蝶恋花·雨霰疏疏经泼火", "poem_id": "qiuqian_2361", "poem_class": "秋千", "poet_dynasty": "宋朝", "poet": "苏轼", "poem": "雨霰疏疏经泼火。巷陌秋千，犹未清明过。杏子梢头香蕾破。淡红褪白胭脂涴。苦被多情相折挫。病绪厌厌，浑似年时个。绕遍回廊还独坐。月笼云暗重门锁。"},
{"poem_name": "梨花", "poem_id": "qiuqian_143465", "poem_class": "秋千", "poet_dynasty": "宋朝", "poet": "董嗣杲", "poem": "办取看花沽酒钱，素肌娇怯冷笼烟。愁遗弟子离园日，泪尽宫妃过驿年。缟夜露零啼恨湿，扶春雪压洗妆妍。秋千院落清明近，绝艳能期月黑天。"},
{"poem_name": "陈承事挽词", "poem_id": "meiyu_44255", "poem_class": "梅雨", "poet_dynasty": "宋朝", "poet": "秦观", "poem": "明时就养寄淮壖，忽叹艅艎以柩旋。八尺衣冠成绘事，百年风谊列幽鑴。铭旌暮暗黄梅雨，乡路秋横碧玉夫。遥想葬期豪杰会，高车连轸驻新阡。"},
{"poem_name": "江楼曲", "poem_id": "meiyu_5524", "poem_class": "梅雨", "poet_dynasty": "唐朝", "poet": "李贺", "poem": "楼前流水江陵道，鲤鱼风起芙蓉老。晓钗催鬓语南风，抽帆归来一日功。鼍吟浦口飞梅雨，竿头酒旗换青苎。萧骚浪白云差池，黄粉油衫寄郎主。新槽酒声苦无力，南湖一顷菱花白。眼前便有千里愁，小玉开屏见山色。"},
{"poem_name": "送许棠先辈之官泾县", "poem_id": "meiyu_31285", "poem_class": "梅雨", "poet_dynasty": "唐朝", "poet": "郑谷", "poem": "白头新作尉，县在故山中。高第能卑宦，前贤尚此风。芜湖春荡漾，梅雨昼溟濛。佐理人安后，篇章莫废功。"},
{"poem_name": "宿巴羊峡", "poem_id": "meiyu_97695", "poem_class": "梅雨", "poet_dynasty": "宋朝", "poet": "项安世", "poem": "夜榜巴羊听水声，江南幽梦到吴屏。贺家湖上黄梅雨，四面荷香入画舲。"},
{"poem_name": "送李秀才归江南", "poem_id": "meiyu_18754", "poem_class": "梅雨", "poet_dynasty": "唐朝", "poet": "韩翃", "poem": "过淮芳草歇，千里又东归。野水吴山出，家林越鸟飞。荷香随去棹，梅雨点行衣。无数沧江客，如君达者稀。"},
{"poem_name": "夏日杂题·东吴五月黄梅雨", "poem_id": "meiyu_53049", "poem_class": "梅雨", "poet_dynasty": "宋朝", "poet": "陆游", "poem": "东吴五月黄梅雨，南浦孤舟白发翁。貂插朝冠金络马，多年不入梦魂中。"},
{"poem_name": "浙东元相公书叹梅雨郁蒸之候，因寄七言", "poem_id": "meiyu_3636", "poem_class": "梅雨", "poet_dynasty": "唐朝", "poet": "刘禹锡", "poem": "稽山自与岐山别，何事连年鸑鷟飞。百辟商量旧相入，九天祗候老臣归。平湖晚泛窥清镜，高阁晨开扫翠微。今日看书最惆怅，为闻梅雨损朝衣。"},
{"poem_name": "怒雨", "poem_id": "meiyu_40677", "poem_class": "梅雨", "poet_dynasty": "元朝", "poet": "方回", "poem": "今岁黄梅雨，龙公剩作威。雷抨山欲碎，风掣树如飞。患湿憎泥屦，闻腥呕垢衣。饥猫避谁屋，竟夜不能归。"},
{"poem_name": "纵笔·冉冉残年迫耄期", "poem_id": "meiyu_52811", "poem_class": "梅雨", "poet_dynasty": "宋朝", "poet": "陆游", "poem": "冉冉残年迫耄期，肱虽三折未成医。北山愚公世方笑，东郭顺子吾所师。万里元非破贼手，一生无奈造物儿。梅雨初晴湖水满，未妨把酒细哦诗。"},
{"poem_name": "送客游吴", "poem_id": "meiyu_16504", "poem_class": "梅雨", "poet_dynasty": "唐朝", "poet": "殷尧藩", "poem": "吴国水中央，波涛白渺茫。衣逢梅雨渍，船入稻花香。海戍通盐灶，山村带蜜房。欲知苏小小，君试到钱塘。"},
{"poem_name": "作尉鄠郊送进士潘为下第南归", "poem_id": "meiyu_31148", "poem_class": "梅雨", "poet_dynasty": "唐朝", "poet": "郑谷", "poem": "归去宜春春水深，麦秋梅雨过湘阴。乡园几度经狂寇，桑柘谁家有旧林。结绶位卑甘晚达，登龙心在且高吟。灞陵桥上杨花里，酒满芳樽泪满襟。"},
{"poem_name": "浪淘沙·青草湖中万里程", "poem_id": "meiyu_1643", "poem_class": "梅雨", "poet_dynasty": "唐朝", "poet": "白居易", "poem": "青草湖中万里程，黄梅雨里一人行。愁见滩头夜泊处，风翻暗浪打船声。"},
{"poem_name": "是日大雨水涨", "poem_id": "meiyu_40267", "poem_class": "梅雨", "poet_dynasty": "元朝", "poet": "方回", "poem": "三桥北畔清湖水，双塔西边晓日楼。展转愈知吾事拙，因循复作半年留。海风石首随潮上，梅雨航船入市浮。时节不殊荣悴异，腐儒杯酒暂忘忧。"},
{"poem_name": "六叔父生朝三首·百摺榴花照画筵", "poem_id": "meiyu_97382", "poem_class": "梅雨", "poet_dynasty": "宋朝", "poet": "项安世", "poem": "百摺榴花照画筵，八千椿历记遐年。东公西母朱颜老，玉女金童彩服鲜。梅雨涨添春色酒，麦秋黄起寿炉烟。铜壶未下三更水，犹是清和四月天。"},
{"poem_name": "送友封二首", "poem_id": "meiyu_15542", "poem_class": "梅雨", "poet_dynasty": "唐朝", "poet": "元稹", "poem": "桃叶成阴燕引雏，南风吹浪飐樯乌。瘴云拂地黄梅雨，明月满帆青草湖。迢递旅魂归去远，颠狂酒兴病来孤。知君兄弟怜诗句，遍为姑将恼大巫。惠和坊里当时别，岂料江陵送上船。鹏翼张风期万里，马头无角已三年。甘将泥尾随龟后，尚有云心在鹤前。若见中丞忽相问，为言腰折气冲天。"},
{"poem_name": "枕上·冥冥梅雨暗江天", "poem_id": "meiyu_52226", "poem_class": "梅雨", "poet_dynasty": "宋朝", "poet": "陆游", "poem": "冥冥梅雨暗江天，汗浃衣裳失夜眠。商略明朝当少霁，南檐风佩已锵然。"},
{"poem_name": "次韵袁起岩瑞麦。此麦两岐已黄熟。其间又出", "poem_id": "meiyu_89221", "poem_class": "梅雨", "poet_dynasty": "宋朝", "poet": "范成大", "poem": "民和神福固其宜，况有仁先四者施。吴稻即看收再熟，周牟先已秀双岐。蕙风半老黄金穗，梅雨重春绿玉枝。乐不可支聊发咏，田间日日是芳时。"},
{"poem_name": "郁林四月见荔", "poem_id": "meiyu_371492", "poem_class": "梅雨", "poet_dynasty": "明朝", "poet": "张子翼", "poem": "枫叶藏梅雨，新红缀绿何。乡心看汝在，旅食恨吾多。开国传枸酱，荒台指树陀。楚猿兼粤鸟，频唤奈如何。"},
{"poem_name": "句", "poem_id": "meiyu_14789", "poem_class": "梅雨", "poet_dynasty": "唐朝", "poet": "戴叔伦", "poem": "邻里龙沙北。（《临川六咏》）。麦秋桑叶大，梅雨稻田新。篱落栽山果，池塘养锦鳞。"},
{"poem_name": "夏日·梅雨初收景气新", "poem_id": "meiyu_51802", "poem_class": "梅雨", "poet_dynasty": "宋朝", "poet": "陆游", "poem": "梅雨初收景气新，太平阡陌乐闲身。陂塘漫漫行秧马，门巷阴阴挂艾人。白葛乌纱称时节，黄鸡绿酒聚比邻。掀髯一笑吾真足，不为无锥更叹贫。"},
{"poem_name": "侯家鹧鸪", "poem_id": "meiyu_31063", "poem_class": "梅雨", "poet_dynasty": "唐朝", "poet": "郑谷", "poem": "江天梅雨湿江蓠，到处烟香是此时。苦竹岭无归去日，海棠花落旧栖枝。春宵思极兰灯暗，晓月啼多锦幕垂。唯有佳人忆南国，殷勤为尔唱愁词。"},
{"poem_name": "四月二十九日早起行园", "poem_id": "meiyu_39849", "poem_class": "梅雨", "poet_dynasty": "元朝", "poet": "方回", "poem": "白发萧萧一秃翁，披襟扶杖早凉中。偶因不饮全无寐，自笑能诗例得穷。梅雨园林江橘绿，竹风庭院海榴红。若非守御孤城闭，谁有幽居似此公。"},
{"poem_name": "越鸟", "poem_id": "meiyu_31017", "poem_class": "梅雨", "poet_dynasty": "唐朝", "poet": "郑谷", "poem": "背霜南雁不到处，倚棹北人初听时。梅雨满江春草歇，一声声在荔枝枝。"},
{"poem_name": "五石匏告成用玄真子韵志喜·其五", "poem_id": "luhua_372386", "poem_class": "芦花", "poet_dynasty": "明朝", "poet": "张萱", "poem": "澄江如练月华圆，枫叶芦花岸岸连。才得酒，便开船，遨游今正挟飞仙。"},
{"poem_name": "渔歌子·九疑山", "poem_id": "luhua_187177", "poem_class": "芦花", "poet_dynasty": "唐朝", "poet": "李珣", "poem": "九疑山，三湘水，芦花时节秋风起。水云间，山月里，棹月穿云游戏。鼓清琴，倾渌蚁，扁舟自得逍遥志。任东西，无定止，不议人间醒醉。"},
{"poem_name": "雨", "poem_id": "luhua_268763", "poem_class": "芦花", "poet_dynasty": "明朝", "poet": "朱多", "poem": "触石阴霞北岭遥，逗风寒雨入檐飘。天涯故旧惟孤枕，箧里衣裳祗敝貂。绽雪芦花纷历历，经霜枫叶莽萧萧。还应撼郭涛声急，只怪空江上夜潮。"},
{"poem_name": "古渔父词二首·是店皆赊酒", "poem_id": "luhua_129959", "poem_class": "芦花", "poet_dynasty": "宋朝", "poet": "舒岳祥", "poem": "是店皆赊酒，无家只有船。烧鱼岩下火，吹笛水中天。枫叶霜铺地，芦花月满川。风波何处静，收钓即安眠。"},
{"poem_name": "渔乐图", "poem_id": "luhua_366977", "poem_class": "芦花", "poet_dynasty": "明朝", "poet": "朱诚泳", "poem": "钓丝轻飏碧波流，枫叶芦花两岸秋。占断一江风月在，浩歌长醉狎沙鸥。"},
{"poem_name": "王季海秘监再赋成园复次韵", "poem_id": "meiyu_88821", "poem_class": "梅雨", "poet_dynasty": "宋朝", "poet": "范成大", "poem": "云庄风榭对东西，清暑光阴近竹迷。一斗正缘诗兴尽，两眉休为客愁低。披开豹雾寻陈迹，扫尽蛛尘看旧题。健往莫愁骑马滑，阑珊梅雨不成泥。"},
{"poem_name": "渔父词", "poem_id": "luhua_129600", "poem_class": "芦花", "poet_dynasty": "宋朝", "poet": "舒岳祥", "poem": "占断江鸥万里天，不贪城市卖鱼钱。前村酒熟不归舍，枫叶芦花相伴眠。"},
{"poem_name": "由上饶之贵溪舟中书事", "poem_id": "luhua_128910", "poem_class": "芦花", "poet_dynasty": "宋朝", "poet": "喻良能", "poem": "日月三秋杪，江山万象殊。小舟浮舴艋，广信出闉阇。草木关诗律，云烟入画图。水清沙可数，景好句难摹。汀际寒鸣雁，樯端晚噪乌。樵村人语静，商棹夜灯孤。冷水寻宵泊，焦滩就晓餔。雾销分浦溆，风定少帆蒲。爱日生篷背，奇峰涌坐隅。芙蓉多落蒂，杨柳有枯株。枫叶红绡翦，芦花白雪铺。扁翩两行鹭，泛泛一双凫。断岸几千尺，诛茅间一区。鹚岩清港急，龙濑碧涛粗。断已凭三老，那能贵一壶。酒垆劳问讯，渔艇费招呼。鲜鲫还堪买，香醪亦任沽。不妨成酩酊，聊复免驰驱。汭口真萧镇，钱仓岂旧炉。藂篁惊外裹，怪石觉中刳。渐喜三吴近，宁辞十里纡。波平如泻镜，罡密似连珠。啸咏知谁和，欹眠只自娱。市声喧戈邑，山雨闹莲湖。拟傍桃花宿，容繙贝叶无。鸟栖方舣楫，鲸吼又乘桴。野菊新收艳，官梅未吐须。贵溪端爽洒，贱子小踟蹰。王事三旬外，舟程六驿逾。更判弦月上，应得彩衣趋。"},
{"poem_name": "桂州西山登高上陆大夫", "poem_id": "luhua_32139", "poem_class": "芦花", "poet_dynasty": "唐朝", "poet": "戎昱", "poem": "登高上山上，高处更堪愁。野菊他乡酒，芦花满眼秋。风烟连楚郡，兄弟客荆州。早晚朝天去，亲随定远侯。"},
{"poem_name": "渔村", "poem_id": "luhua_248129", "poem_class": "芦花", "poet_dynasty": "明朝", "poet": "沈周", "poem": "吴江本泽国，渔户小成村。枫叶红秋屋，芦花白夜门。都无三姓住，漫可十家存。熟酒呼儿女，分鱼喧弟昆。不忧风雨横，惟惮水衡烦。鸥趁撑舟尾，蟹行穿屋根。怡然乐生聚，业外复何言。"},
{"poem_name": "登冠山次瞻叔兄壁间旧韵·芦花朴朴雪连天", "poem_id": "luhua_118307", "poem_class": "芦花", "poet_dynasty": "宋朝", "poet": "魏了翁", "poem": "芦花朴朴雪连天，枫叶槮槮日满山。似识游人非俗客。远峰呈露玉孱颜。"},
{"poem_name": "九日江楼眺望二首·其一", "poem_id": "luhua_252611", "poem_class": "芦花", "poet_dynasty": "明朝", "poet": "卢龙云", "poem": "枫叶芦花渐有霜，客中高会又重阳。登临处处堪乘兴，何必尊前感异乡。"},
{"poem_name": "题秋江独钓图二首·其二", "poem_id": "luhua_323367", "poem_class": "芦花", "poet_dynasty": "明朝", "poet": "胡俨", "poem": "渔家几世住花塘，朝朝暮暮见鸳鸯。芦花雪暗门前路，枫叶红垂屋角霜。萧萧花籁吹清樾，隐隐青山树如发。烟开一棹度中流，持竿独钓秋江月。"},
{"poem_name": "题枫江渔父图为徐虹亭二首·其一", "poem_id": "luhua_359100", "poem_class": "芦花", "poet_dynasty": "清朝", "poet": "陈恭尹", "poem": "烟雨江头一钓丝，扁舟行止更由谁。渔人已入兴王梦，枫叶芦花似未知。"},
{"poem_name": "白鹭辞", "poem_id": "luhua_322873", "poem_class": "芦花", "poet_dynasty": "明朝", "poet": "胡奎", "poem": "白鹭白且鲜，羽翼何翩翩。朝飞枫叶雨，暮宿芦花烟。一双潜鳞在密藻，安知照影苔矶边。嗟尔鹭兮，外洁其色，内娠厥凶。胡不翔远，海搏高风。尺泽之鱼不足充尔腹，慎勿见羁虞网中。"},
{"poem_name": "江楼晚眺", "poem_id": "luhua_351024", "poem_class": "芦花", "poet_dynasty": "元朝", "poet": "叶颙", "poem": "人倚白云楼，蟾陪翠浪游。天高峰影净，潮落水痕收。枫叶孤洲冷，芦花两岸秋。渔舟清唱晓，声断玉溪头。"},
{"poem_name": "西山有单鹄行", "poem_id": "luhua_88397", "poem_class": "芦花", "poet_dynasty": "宋朝", "poet": "范成大", "poem": "西江有单鹄，托身万里云。猥为稻粱谋，堕此鸥鹭群。朝游枫叶杪，暮宿芦花根。怀安浦漵暖，忘记云海宽。忽有孤征鸿，惊飞落江滨。眼明见黄鹄，邂逅倾情真。羽毛虽不同，意气颇相亲。言鹄有六翮，何不高飞翾？水鸟不足群，朝暮徒嘲喧。相将乘风去，一上盘秋旻。渴饮颢露滋，饥吸晴霞暾。方知翅翎俊，可以凌埃尘。东风昨解冻，春光暖如薰。阳鸟当北乡，行止儵已分。傥欲相逐去，关山隔吴秦。两鸟竟分飞，鸣声动行人。岂不有岁晚，鸿当复来宾。但愁山海阔，岐路多纠纷。复来失故道，那得相知闻。鸿归有俦侣，鹄住长悲辛。"},
{"poem_name": "送金郎中还南京分韵得韡字", "poem_id": "luhua_322118", "poem_class": "芦花", "poet_dynasty": "明朝", "poet": "何乔新", "poem": "君家兄弟何所拟，皎如玉树翘琼蘤。伯兮早拜地官郎，典赋南都政声美。叔也新擢白云司，籍籍清名满人耳。两京相望若参商，冀北江南几千里。觅句春寻芳草池，看云昼隐乌皮几。伯兮奏最来皇都，叔也承迎多乐岂。趍朝紫陌晓联镳，听雨寒窗宵共被。埙篪迭奏肃以容，不必清商间流徵。欢娱未洽又分携，戒行晓逐鸡声起。宾朋出祖官道傍，金卮潋滟香浮蚁。芦花飞雪暗长汀，枫叶栖霞映秋水。离亭分手正凄然，况复秋空雁声唳。征车辚辚不可留，离怀恋恋何时已。遥知别后重相思，愁看荆花春韡韡。"},
{"poem_name": "江村即事", "poem_id": "luhua_18961", "poem_class": "芦花", "poet_dynasty": "唐朝", "poet": "司空曙", "poem": "钓罢归来不系船，江村月落正堪眠。纵然一夜风吹去，只在芦花浅水边。"},
{"poem_name": "金陵感秋", "poem_id": "luhua_231723", "poem_class": "芦花", "poet_dynasty": "宋朝", "poet": "王镃", "poem": "鱼书难寄水空流，两袖西风破黑裘。客梦芦花晋城月，归心枫叶浙山秋。世情老去谙方熟，愁事来时醉便休。满目关河怀古恨，如今何处问孙刘。"},
{"poem_name": "秋色", "poem_id": "luhua_351019", "poem_class": "芦花", "poet_dynasty": "元朝", "poet": "叶颙", "poem": "弄雨玉芙蓉，经霜苍翠松。池莲销艳质，岸柳作衰容。菊圃香方溢，蘋洲态更浓。芦花迷夜月，枫叶舞霜风。"},
{"poem_name": "望江梅·闲梦远", "poem_id": "luhua_2570", "poem_class": "芦花", "poet_dynasty": "五代", "poet": "李煜", "poem": "闲梦远，南国正芳春。船上管弦江面绿，满城飞絮辊轻尘，忙杀看花人。闲梦远，南国正清秋。千里江山寒色远，芦花深处泊孤舟，笛在月明楼。"},
{"poem_name": "和宝月弹桃源春晓", "poem_id": "youzi_299842", "poem_class": "游子", "poet_dynasty": "宋朝", "poet": "许志仁", "poem": "何年凿源开混茫，桃香两岸吹红香。烟消远浦生微阳，鱼舟误行溪水长。溪回岸转山隙光，疑有绛阙仙人房。居民争出罗酒浆，花间笑语音琅琅。抱琴释子眉发苍，响泉韵磬鸣长廊。能弹往事悲孟尝，昔时台沼今耕桑。又如勇士赴敌场，坐令游子思故乡。清猿抱木号鸿荒，孤吟划见丹凤翔。曲终待月西南厢，重调十指初不忙。如见古画秦衣裳，春天百鸟争颉颃。桃源归来今已忘，弹到落月空断肠。"},
{"poem_name": "客亭对月", "poem_id": "youzi_32490", "poem_class": "游子", "poet_dynasty": "唐朝", "poet": "李洞", "poem": "游子离魂陇上花，风飘浪卷绕天涯。一年十二度圆月，十一回圆不在家。"},
{"poem_name": "普安建阴题壁", "poem_id": "youzi_9693", "poem_class": "游子", "poet_dynasty": "唐朝", "poet": "王勃", "poem": "江汉深无极，梁岷不可攀。山川云雾里，游子几时还。"},
{"poem_name": "寄远", "poem_id": "youzi_19776", "poem_class": "游子", "poet_dynasty": "唐朝", "poet": "马戴", "poem": "坐想亲爱远，行嗟天地阔。积疹甘毁颜，沈忧更销骨。迢迢游子心，望望归云没。乔木非故里，高楼共明月。夜深秋风多，闻雁来天末。"},
{"poem_name": "捕鱼图歌", "poem_id": "youzi_102982", "poem_class": "游子", "poet_dynasty": "明朝", "poet": "李东阳", "poem": "贫家捕鱼多用罾，富家捕鱼多用网。贫家不如富家利，一网得鱼长数丈。江花夹岸江水深，此时尺鱼如寸金。岸高罾小扳不足，渔歌哀咽愁人心。家家卖鱼向江浦，大船小船不知数。大船鱼好多得钱，小船悠悠竟朝暮。长沙游子思故乡，安得坐观江水傍。买鱼沽酒对明月，我虽不饮强举觞。我家海子桥西住，中使馈鱼长比箸。居民未识忍独尝，自倚阑干放教去。吾生有兴不在鱼，披图见画已有余。无家无业岂足问，但愿四海赤子同鲜腴。"},
{"poem_name": "成都府", "poem_id": "youzi_1884", "poem_class": "游子", "poet_dynasty": "唐朝", "poet": "杜甫", "poem": "翳翳桑榆日，照我征衣裳。我行山川异，忽在天一方。但逢新人民，未卜见故乡。大江东流去，游子日月长。曾城填华屋，季冬树木苍。喧然名都会，吹箫间笙簧。信美无与适，侧身望川梁。鸟雀夜各归，中原杳茫茫。初月出不高，众星尚争光。自古有羁旅，我何苦哀伤。"},
{"poem_name": "奉赠射洪李四丈", "poem_id": "youzi_6519", "poem_class": "游子", "poet_dynasty": "唐朝", "poet": "杜甫", "poem": "丈人屋上乌，人好乌亦好。人生意气豁，不在相逢早。南京乱初定，所向邑枯槁。游子无根株，茅斋付秋草。东征下月峡，挂席穷海岛。万里须十金，妻孥未相保。苍茫风尘际，蹭蹬骐驎老。志士怀感伤，心胸已倾倒。"},
{"poem_name": "送周文襄公乃孙廷器以画像验塑还吉水", "poem_id": "youzi_248531", "poem_class": "游子", "poet_dynasty": "明朝", "poet": "沈周", "poem": "土田亘江东，揆赋亿兆计。其多由寸入，所在敢遗地。太祖太宗时，稽敛或未备。偫收信长属，饕公馂私费。习久遂玩刑，忘身殉于利。逋迨八百万，空牍劳记注。岁饷常不及，日究常不治。文襄应简命，妥济受斯寄。公知法禦患，法疏患乃致。诲盗在慢藏，覂驾在失御。尽斥宿渔手，令民必躬输。升斗举在公，庾储复官涖。登积充旧典，罔耗有攸裕。所羡亦不訾，陈因年相次。户庸及公需，凡百资其出。于时民乐生，朝廷无顾虑。斡转一时机，扫荡滋深弊。如器之阽倾，援拯暇不遽。革茹谢苛猛，振蛊匪敛聚。公薨五十年，遗政已莫据。后继亦多贤，措设各有异。溯惠不可诬，于久乃有祀。庙貌欲追惟，岁月蔑省记。公姓携绘影，按之求肖似。外肖衷未然，有愧六二比。才局负心胸，仁义具肝肺。智谞周聪明，力量发意气。不然是非间，耳耳茅三四。我喻操镘工，斯得谓能事。工答毋深求，神般不载世。我闻发咨嗟，时哉则殊势。秋风振江介，白露草木瘁。游子思故乡，怀图渺西骛。往矣不可留，欲赠言莫既。"},
{"poem_name": "深湾夜宿", "poem_id": "youzi_9678", "poem_class": "游子", "poet_dynasty": "唐朝", "poet": "王勃", "poem": "津涂临巨壑，村宇架危岑。堰绝滩声隐，风交树影深。江童暮理楫，山女夜调砧。此时故乡远，宁知游子心。"},
{"poem_name": "送进士王驾下第归蒲中", "poem_id": "youzi_31149", "poem_class": "游子", "poet_dynasty": "唐朝", "poet": "郑谷", "poem": "失意离愁春不知，到家时是落花时。孤单取事休言命，早晚逢人苦爱诗。度塞风沙归路远，傍河桑柘旧居移。应嗟我又巴江去，游子悠悠听子规。"},
{"poem_name": "折杨柳", "poem_id": "youzi_261555", "poem_class": "游子", "poet_dynasty": "南北朝", "poet": "萧绎", "poem": "巫山巫峡长，垂柳复垂杨。同心且同折，故人怀故乡。山似莲花艳，流如明月光。寒夜猿声彻，游子泪沾裳。"},
{"poem_name": "水槛", "poem_id": "youzi_6502", "poem_class": "游子", "poet_dynasty": "唐朝", "poet": "杜甫", "poem": "苍江多风飙，云雨昼夜飞。茅轩驾巨浪，焉得不低垂。游子久在外，门户无人持。高岸尚如谷，何伤浮柱欹。扶颠有劝诫，恐贻识者嗤。既殊大厦倾，可以一木支。临川视万里，何必阑槛为。人生感故物，慷慨有馀悲。"},
{"poem_name": "感时留别从兄徐王延年从弟延陵", "poem_id": "youzi_1850", "poem_class": "游子", "poet_dynasty": "唐朝", "poet": "李白", "poem": "天籁何参差，噫然大块吹。玄元包橐籥，紫气何逶迤。七叶运皇化，千龄光本支。仙风生指树，大雅歌螽斯。诸王若鸾虬，肃穆列藩维。哲兄锡茅土，圣代罗荣滋。九卿领徐方，七步继陈思。伊昔全盛日，雄豪动京师。冠剑朝凤阙，楼船侍龙池。鼓钟出朱邸，金翠照丹墀。君王一顾盼，选色献蛾眉。列戟十八年，未曾辄迁移。大臣小喑呜，谪窜天南垂。长沙不足舞，贝锦且成诗。佐郡浙江西，病闲绝驱驰。阶轩日苔藓，鸟雀噪檐帷。时乘平肩舆，出入畏人知。北宅聊偃憩，欢愉恤茕嫠。羞言梁苑地，烜赫耀旌旗。兄弟八九人，吴秦各分离。大贤达机兆，岂独虑安危。小子谢麟阁，雁行忝肩随。令弟字延陵，凤毛出天姿。清英神仙骨，芬馥茝兰蕤。梦得春草句，将非惠连谁？深心紫河车，与我特相宜。金膏犹罔象，玉液尚磷缁。伏枕寄宾馆，宛同清漳湄。药物多见馈，珍羞亦兼之。谁道溟渤深，犹言浅恩慈。鸣蝉游子意，促织念归期。骄阳何太赫，海水烁龙龟。百川尽凋枯，舟楫阁中逵。策马摇凉月，通宵出郊圻。泣别目眷眷，伤心步迟迟。愿言保明德，王室伫清夷。掺袂何所道？援毫投此辞。"},
{"poem_name": "游南阳清泠泉", "poem_id": "youzi_4695", "poem_class": "游子", "poet_dynasty": "唐朝", "poet": "李白", "poem": "惜彼落日暮，爱此寒泉清。西辉逐流水，荡漾游子情。空歌望云月，曲尽长松声。"},
{"poem_name": "鹧鸪", "poem_id": "youzi_30996", "poem_class": "游子", "poet_dynasty": "唐朝", "poet": "郑谷", "poem": "暖戏烟芜锦翼齐，品流应得近山鸡。雨昏青草湖边过，花落黄陵庙里啼。游子乍闻征袖湿，佳人才唱翠眉低。相呼相应湘江阔，苦竹丛深日向西。"},
{"poem_name": "细君", "poem_id": "youzi_95302", "poem_class": "游子", "poet_dynasty": "宋朝", "poet": "曹勋", "poem": "族类皆有偶，所偶各有方。我本汉家女，远嫁乌孙王。言语既不通，嗜欲宁相当。生肉以为食，膻酪以为浆。毛卉袭衣服，蒜薤为馨香。呜呜当歌舞，跳跃纷低昂。风沙障白日，四野皆苍黄。逐猎射禽兽，藉草毡为墙。喜怒不可测，贪戾过豺狼。自为治宫室，仅能庇风霜。岁时一相见，但见眉目光。东南望汉日，独觉霜天长。飞鸟恋故林，游子思故乡。而我被遐弃，失身投穷荒。明明汉天子，一女奚足伤。武威与文德，岂不在周行。吾王居下国，奉上固所当。结亲徒自辱，掩泣羞汉皇。"},
{"poem_name": "春晚看群公朝还人为八韵", "poem_id": "youzi_10542", "poem_class": "游子", "poet_dynasty": "隋朝", "poet": "陈子良", "poem": "游子惜春暮，策杖出蒿莱。正直康庄晚，群公谒帝回。履度南宫至，车从北阙来。珂影傍明月，笳声动落梅。迎风采旄转，照日绶花开。红尘掩鹤盖，翠柳拂龙媒。绮云临舞阁，丹霞薄吹台。轻肥宁所羡，未若反山隈。"},
{"poem_name": "清溪行", "poem_id": "youzi_1135", "poem_class": "游子", "poet_dynasty": "唐朝", "poet": "李白", "poem": "清溪清我心，水色异诸水。借问新安江，见底何如此？人行明镜中，鸟度屏风里。向晚猩猩啼，空悲远游子。"},
{"poem_name": "题新馆", "poem_id": "youzi_9011", "poem_class": "游子", "poet_dynasty": "唐朝", "poet": "白居易", "poem": "曾为白社羁游子，今作朱门醉饱身。十万户州尤觉贵，二千石禄敢言贫。重裘每念单衣士，兼味尝思旅食人。新馆寒来多少客，欲回歌酒暖风尘。"},
{"poem_name": "蜀中", "poem_id": "youzi_30529", "poem_class": "游子", "poet_dynasty": "唐朝", "poet": "方干", "poem": "游子去游多不归，春风酒味胜馀时。闲来却伴巴儿醉，豆蔻花边唱竹枝。"},
{"poem_name": "寓意诗五首", "poem_id": "youzi_8296", "poem_class": "游子", "poet_dynasty": "唐朝", "poet": "白居易", "poem": "豫樟生深山，七年而后知。挺高二百尺，本末皆十围。天子建明堂，此材独中规。匠人执斤墨，采度将有期。孟冬草木枯，烈火燎山陂。疾风吹猛焰，从根烧到枝。养材三十年，方成栋梁姿。一朝为灰烬，柯叶无孑遗。地虽生尔材，天不与尔时。不如粪土英，犹有人掇之。已矣勿重陈，重陈令人悲。不悲焚烧苦，但悲采用迟。赫赫京内史，炎炎中书郎。昨传征拜日，恩赐颇殊常。貂冠水苍玉，紫绶黄金章。佩服身未暖，已闻窜遐荒。亲戚不得别，吞声泣路旁。宾客亦已散，门前雀罗张。富贵来不久，倏如瓦沟霜。权势去尤速，瞥若石火光。不如守贫贱，贫贱可久长。传语宦游子，且来归故乡。促织不成章，提壶但闻声。嗟哉虫与鸟，无实有虚名。与君定交日，久要如弟兄。何以示诚信，白水指为盟。云雨一为别，飞沉两难并。君为得风鹏，我为失水鲸。音信日已疏，恩分日已轻。穷通尚如此，何况死与生。乃知择交难，须有知人明。莫将山上松，结托水上萍。翩翩两玄鸟，本是同巢燕。分飞来几时，秋夏炎凉变。一宿蓬荜庐，一栖明光殿。偶因衔泥处，复得重相见。彼矜杏梁贵，此嗟茅栋贱。眼看秋社至，两处俱难恋。所托各暂时，胡为相叹羡。婆娑园中树，根株大合围。蠢尔树间虫，形质一何微。孰谓虫之微，虫蠹已无期。孰谓树之大，花叶有衰时。花衰夏未实，叶病秋先萎。树心半为土，观者安得知。借问虫何在，在身不在枝。借问虫何食，食心不食皮。岂无啄木鸟，觜长将何为。"},
{"poem_name": "晚春郊外七首·其六", "poem_id": "youcaihua_235120", "poem_class": "油菜花", "poet_dynasty": "明朝", "poet": "李昌祺", "poem": "雨外林鸠不住啼，落红狼籍半沾泥。秧苗带谷根犹浅，麦干垂花穗已齐。鸥下只投荷叶屿，蝶飞多傍菜花畦。青山绿水饶诗景，归路扶筇醉懒题。"},
{"poem_name": "初夏·清晨出郭更登台", "poem_id": "youcaihua_87576", "poem_class": "油菜花", "poet_dynasty": "宋朝", "poet": "范成大", "poem": "清晨出郭更登台，不见余春只麽回。桑叶露枝蚕向老，菜花成荚蝶犹来。"},
{"poem_name": "南屏·正当昼永六十刻", "poem_id": "youcaihua_168604", "poem_class": "油菜花", "poet_dynasty": "宋朝", "poet": "朱翌", "poem": "正当昼永六十刻，久坐僧斋烹雨前。满园菜花开向夏，一双蝴蝶飞上天。"},
{"poem_name": "雪霁登程将至宿松·其二", "poem_id": "youcaihua_265936", "poem_class": "油菜花", "poet_dynasty": "清朝", "poet": "李鸿章", "poem": "三月寒逾九九深，炎凉历惯不惊心。菜花满地黄金色，憔悴相看半不禁。"},
{"poem_name": "击壤歌言民乐有贤令尹而美之也二首·其二", "poem_id": "youcaihua_316305", "poem_class": "油菜花", "poet_dynasty": "明朝", "poet": "董纪", "poem": "夫撒秧，妻采桑，农事已兴蚕事忙。大麦䔿䔿秀，小麦菶菶长，菜花半稀青间黄。今年县官好，官役不下乡。田家得安业，出入无惊惶。日力岂敢嬉，夜共灯烛光。催了机上布，便是囊中粮。饥寒庶可免，逋负亦可偿。不患心头损新肉，只要眼前医旧疮。"},
{"poem_name": "菜花", "poem_id": "youcaihua_100217", "poem_class": "油菜花", "poet_dynasty": "清朝", "poet": "乾隆", "poem": "黄萼裳裳绿叶稠，千村欣卜榨新油。爱他生计资民用，不是闲花野草流。"},
{"poem_name": "鹦鹉曲·园父", "poem_id": "youcaihua_207388", "poem_class": "油菜花", "poet_dynasty": "元朝", "poet": "冯子振", "poem": "紫门鸡犬山前住。笑语听伛背园父。辘轳边抱瓮浇畦，点点阳春膏雨。菜花间蝶也飞来，又趁暖风双去。杏梢红韭嫩泉香，是老瓦盆边饮处。"},
{"poem_name": "小除日与晓沧游开元寺·其四", "poem_id": "youcaihua_265724", "poem_class": "油菜花", "poet_dynasty": "清朝", "poet": "丘逢甲", "poem": "眼看烂漫好年光，城上高楼野趣长。斜日细吟南涧句，蓣藷花紫菜花黄。"},
{"poem_name": "春日小园即事十首·摘花不恤种花难", "poem_id": "youcaihua_38601", "poem_class": "油菜花", "poet_dynasty": "元朝", "poet": "方回", "poem": "摘花不恤种花难，几日工夫一日残。最是好花留不得，不如只种菜花看。"},
{"poem_name": "田家", "poem_id": "youcaihua_161681", "poem_class": "油菜花", "poet_dynasty": "宋朝", "poet": "黄庚", "poem": "流水小桥江路景，疏篱矮屋野人家。田园空阔无桃李，一段春光属菜花。"},
{"poem_name": "马塍", "poem_id": "youcaihua_313583", "poem_class": "油菜花", "poet_dynasty": "宋朝", "poet": "张炜", "poem": "水拍田塍路半斜，悄无人迹过农家。春风自谓专桃李，也有工夫到菜花。"},
{"poem_name": "安宁道中即事", "poem_id": "youcaihua_204610", "poem_class": "油菜花", "poet_dynasty": "清朝", "poet": "王文治", "poem": "夜来春雨润垂杨，春水新生不满塘。日暮平原风过处，菜花香杂豆花香。"},
{"poem_name": "菜花", "poem_id": "youcaihua_364759", "poem_class": "油菜花", "poet_dynasty": "明朝", "poet": "谷氏", "poem": "簇簇花开麦陇西，遥看黄绢晒鹅溪。饶他不惜金铺地，未买诗人一品题。"},
{"poem_name": "次韵答邻友况六首·十百琅玕接屋山", "poem_id": "youcaihua_156211", "poem_class": "油菜花", "poet_dynasty": "宋朝", "poet": "戴表元", "poem": "十百琅玕接屋山，麦花淡白菜花斑。村园富贵谁消得，更看溪南墨牡丹。"},
{"poem_name": "日本杂事诗·其四十九", "poem_id": "youcaihua_265434", "poem_class": "油菜花", "poet_dynasty": "清朝", "poet": "黄遵宪", "poem": "新绿在树残红稀，荒园菜花春既归。堂前燕子亦飞去，金屋主人多半非。"},
{"poem_name": "晓过鸳湖", "poem_id": "youcaihua_35764", "poem_class": "油菜花", "poet_dynasty": "清朝", "poet": "查慎行", "poem": "晓风催我挂帆行，绿涨春芜岸欲平。长水塘南三日雨，菜花香过秀州城。"},
{"poem_name": "王子立寄三绝句云常诣夏颐吉卜云宜见君子子·三首新诗慰病躯", "poem_id": "jiashu_161296", "poem_class": "家书", "poet_dynasty": "宋朝", "poet": "李廌", "poem": "三首新诗慰病躯，万金何必是家书。隔年已有游嵩约，玉趾何时过敝庐。"},
{"poem_name": "次韵黄鲁直寄题郭明父府推颍州西斋二首", "poem_id": "jiashu_73255", "poem_class": "家书", "poet_dynasty": "宋朝", "poet": "苏轼", "poem": "树头啄木常疑客，客去而瞋定不然。脱辖已应生井沫，解衣聊复起庖烟。平生诗酒真相污，此去文书恐独贤。早晚西湖映华发，小舟翻动水中天。寂寞东京月旦州，德星无复缀珠旒。莫嗟平舆（舆音预。）空神物，尚有西斋接胜流。春梦屡寻湖十顷，家书新报橘千头。雪堂亦有思归曲，为谢平生马少游。"},
{"poem_name": "湖山人隐居", "poem_id": "jiashu_231249", "poem_class": "家书", "poet_dynasty": "宋朝", "poet": "罗公升", "poem": "幽人不管兴亡事，赢得三年只下帘。居介两山今李愿，园开三径古陶潜。传家书已为儿计，种秫田应为客添。要与山神结缘去，一丘分我卜茅檐。"},
{"poem_name": "感怀献门下相公", "poem_id": "jiashu_22373", "poem_class": "家书", "poet_dynasty": "唐朝", "poet": "李频", "poem": "谁云郎选不由诗，上相怜才积有时。却是龙钟到门晚，终非稽古致身迟。谋将郡印归难遂，读著家书坐欲痴。日望南宫看列宿，迢迢婺女与乡比。"},
{"poem_name": "闻汝行敏之京不及往饯赋此以送", "poem_id": "jiashu_328501", "poem_class": "家书", "poet_dynasty": "明朝", "poet": "史鉴", "poem": "偶接家书喜复惊，故人今作上都行。吴山浙水非吾土，蓟树燕云费客程。投老每伤千里别，向风难致一杯情。铨衡今是王司马，应念头颅白渐生。"},
{"poem_name": "岁暮寄兰窗兄在郴阳", "poem_id": "jiashu_283476", "poem_class": "家书", "poet_dynasty": "宋朝", "poet": "邓深", "poem": "每日登楼望欲迷，家书写罢复题诗。对床夜雨还非昨，啜茗春风未可期。岁月催人惊合沓，梦魂觅路古参差。也应梅竹多新句，千里因风慰我思。"},
{"poem_name": "下第有怀", "poem_id": "jiashu_35515", "poem_class": "家书", "poet_dynasty": "唐朝", "poet": "章碣", "poem": "故乡朝夕有人还，欲作家书下笔难。灭烛何曾妨夜坐，倾壶不独为春寒。迁来莺语虽堪听，落了杨花也怕看。但使他年遇公道，月轮长在桂珊珊。"},
{"poem_name": "约公择饮是日大风", "poem_id": "jiashu_73045", "poem_class": "家书", "poet_dynasty": "宋朝", "poet": "苏轼", "poem": "先生生长匡庐山，山中读书三十年。旧闻饮水师颜渊，不知治剧乃所便。偷儿夜探赤白丸，奋髯忽逢朱子元。半年群盗诛七百，谁信家书藏九千。春风无事秋月闲，红妆执乐豪且妍。紫衫玉带两部全，琵琶一抹四十弦，客来留饮不计钱。齐人爱公如子产，儿啼卧路呼不还，我惭山郡空留连。牙兵部吏笑我寒，邀公饮酒公无难。约束官奴买花钿，薰衣理鬓夜不眠。晓来颠风尘暗天，我思其由岂坐悭。作诗愧谢公笑欢，归来瑟缩愈不安。要当啖公八百里，豪气一洗儒生酸。"},
{"poem_name": "思家", "poem_id": "jiashu_122817", "poem_class": "家书", "poet_dynasty": "宋朝", "poet": "戴复古", "poem": "湖海三年客，妻孥四壁居。饥寒应不免，疾病又何如。日夜思归切，平生作计疏。愁来仍酒醒，不忍读家书。"},
{"poem_name": "南中客舍对雨送故人归北", "poem_id": "jiashu_193844", "poem_class": "家书", "poet_dynasty": "唐朝", "poet": "长孙佐辅", "poem": "猿声啾啾雁声苦，卷帘相对愁不语。几年客吴君在楚，况送君归我犹阻。家书作得不忍封，北风吹断阶前雨。"},
{"poem_name": "初夏杂兴·移花得微雨", "poem_id": "jiashu_52701", "poem_class": "家书", "poet_dynasty": "宋朝", "poet": "陆游", "poem": "移花得微雨，晒药遇新晴。闷里家书到，贫时籴价平。身方抱沉疾，天乃相余生。莫恨村醪薄，灯前与细倾。"},
{"poem_name": "已亥杂诗·288", "poem_id": "jiashu_99833", "poem_class": "家书", "poet_dynasty": "清朝", "poet": "龚自珍", "poem": "倘作家书寄哲儿，淮阴重话七年情。门前报有关山客，来听西斋夜雨声。"},
{"poem_name": "病中·其二", "poem_id": "xiazhi_373390", "poem_class": "夏至", "poet_dynasty": "明朝", "poet": "张嗣垣", "poem": "故态今无似，其如五不堪。日高暝子舍，夏至拥春衫。病后诗情苦，潮来水味咸。亲交时问讯，裁报只空函。"},
{"poem_name": "过嘉兴道中接待寺丁丑十二月赴逮扬州遇雪留", "poem_id": "xiazhi_39311", "poem_class": "夏至", "poet_dynasty": "元朝", "poet": "方回", "poem": "畴昔留此寺，亦兹腊雪天。天寒了不异，俯仰十一年。是时尚守郡，赴逮趋淮壖。不知坐何事，自省无尤愆。家有屋几间，亦有数顷田。书生未甚穷。不忧无酒钱。事白夏至秋，然后得南旋。即今身自由，幸已不属官。客贫一物无，驾此如叶船。四仆色常饥，况望酣与羶。家人九霄外，何由致橐饘。岂不亦念我，逢曲流馋涎。我非不欲仕，危途畏隮颠。势虽已窘迫，心终无忧煎。新岁六十二，白发被两肩。尚堪屈此膝，跪起贵要前。访旧非得已，谁当佐腰缠。尅日可以归，小俟春牛鞭。"},
{"poem_name": "杂剧·刘夫人庆赏五侯宴", "poem_id": "xiazhi_10303", "poem_class": "夏至", "poet_dynasty": "元朝", "poet": "关汉卿", "poem": "楔子（冲末扮李嗣源领番卒子上，李嗣源云）野管羌笛韵，英雄战马嘶。擂的是镂金画面鼓，打的是云月皂雕旗。某乃大将李嗣源是也。父乃沙陀李克用。俺父亲手下兵多将广，有五百义儿家将，人人奋勇，个个英雄，端的是旗开得胜，马到成功。自破黄巢，俺父子每累建奇功。今天下太平，因某父多有功勋，加为忻、代、石、岚、雁门关都招讨使，天下兵马大元帅，又封为河东晋王之职。手下将论功升赏。今奉圣人命，为因黄巢手下余党草寇未绝，今奉阿妈将令，差俺五百义儿家将，统领雄兵，收捕草冠。若得胜回还，圣人再有加官赐赏。奉命出师统雄兵，剿除草寇建功名。赤心报国施英勇，保助山河享太平（下）（赵太公上，云）段段田苗接远村，太公庄上戏儿孙。虽然只得锄刨力，答贺天公雨露恩。自家潞州长子县人氏，姓赵，人见有几贯钱，也都唤我做赵太公。嫡亲的两口儿，浑家刘氏，近新来亡化过了。撇下个孩儿，未勾满月，无了他那娘，我又看觑不的他。我家中粮食田土尽有，争夺无一个亲人，则觑着一点孩儿！我分付那稳婆和家里那小的每：长街市上不问那里寻的一个有乳食的妇人来，我宁可与他些钱钞，我养活他，则要他看觑我这孩儿。今日无甚事，我去那城中索些钱债去。下次小的，看着那田禾，我去城中索些钱债便来也。（下）（正旦抱徕儿上，云）妾身是这潞州长子县人民，自身姓李，嫁的夫主姓王，是王屠，嫡亲的两口儿。妾身近日所生了个孩儿，见孩儿口大，就唤孩儿做王阿三。不想王屠下世，争夺家中一贫如洗，无钱使用！妾身无计所奈，我将这孩儿长街市上卖的些小钱物，埋殡他父亲。自从早晨间到此，无人来问，如之奈何也！（做哭科）（赵太公上，云）自家是赵太公。城中索钱去来也，不曾索的一文钱，且还我那家中去。兀的一簇人，不知看甚么？我试去看咱。（做见正旦科，云）一个妇人，怀里抱着个小孩儿。我问他一声咱：兀那嫂嫂，你为何抱着这小的在此啼哭？可是为何那？（正旦云）老人家不知：我是这本处王屠的浑家，近新来我所生了这个孩儿，未及满月之间，不想我那夫主亡逝，无钱埋殡，因此上将这孩儿但卖些小钱物，埋殡他父亲。是我出于无奈也！（赵太公云）住、住、住，正要寻这等一个妇人看我那孩儿，则除是恁的……兀那王嫂嫂，你便要卖这小的，谁家肯要？不知你寻个穿衣吃饭处，可不好？（正旦云）你说的差了也！便好道：一马不背两鞍，双轮岂碾四辙？烈女不嫁二夫，我怎肯嫁待于人！（赵太公云）你既不肯嫁人，便典与人家，或是三年，或是五年，得些钱物埋殡你夫主，可不好？（正旦云）我便要典身与人，谁肯要？（赵太公云）你若肯啊，我是赵太公，我家中近新来也无了浑家，有个小的，无人抬举他；你若肯典与我家中，我又无甚么重生活着你做，你则是抱养我这个小的，我与些钱钞埋殡你那丈夫，可不好？（正旦云）住、住、住，我寻思咱：我要将这孩儿与了人来呵，可不绝了他王家后代？罢、罢、罢，宁苦我一身罢！我情愿典，太公！（赵太公云）既是这般，则今日我与些钱物，你埋殡你夫主。你便写一纸文书，典身三年。则今日立了文书，我与你钱钞，埋殡了你夫主，就去俺家里住去。（正旦云）也是我出于无奈也呵！（赵太公云）你是有福的，肯分的遇着我。（正旦唱）【正宫】【端正好】则我这腹中愁、心间闷，俺穷滴滴举眼无亲，则俺这孤寒子母每谁瞅问？俺男儿半世苦受勤，但能勾得钱物，宁可着典咱身！（赵太公云）则今日埋殡你丈夫，便跟我家中去来。（正旦唱）则今日将俺夫主亲埋殡。（同下）第一折（赵太公上，云）自从王屠的浑家到俺家中，一月光景。我将那文书本是典身，我改做卖身文书，永远在我家使唤。这妇人抬举着我那孩儿哩，我如今唤他抱出那孩儿来，我试看咱。（做唤科，云）王大嫂！（正旦抱两个徕儿上，云）妾身自从来到赵太公家中，可早一月光景也。妾身本是典身三年的文书、不想赵太公暗暗的商量，改做了卖身文契，与他家永远使用。今日太公呼唤，不知有甚事，须索走一遭去。想我这烦恼几时受彻也呵！（唱）【仙吕】【点绛唇】我如今短叹长吁，满怀冤屈，难分诉。则我这衣袂粗疏，都是些草络布无绵絮。【混江龙】我堪那无端的豪户，瞒心昧己使心毒。他可便心侥幸，倒换过文书，当日个约定觅自家做乳母，今日个强赖做他家里的买身躯。我可也受禁持、吃打骂敢无重数。则我这孤孀子母，更和这瘦弱身躯！（做见科，云）员外万福。（赵太公云）你来我家一个月了。你抱将我那孩儿来我看。（正旦做抱徕儿科）（赵太公做看徐徕儿科，云）王大嫂，怎生我这儿这等瘦？将你那孩儿来我看。（正旦做抱自徕科）（太公做看徕儿科，云）偏你的孩儿怎生这般将息的好？这妇人好无礼也！他将有乳食的奶子与他孩儿吃，却将那无乳食的奶子与俺孩儿吃，怎生将息的起来？这妇人不平心，好打这泼贱人！（做打科）（正旦唱）【油葫芦】打拷杀咱家谁做主？有百十般曾对付：我从那上灯时直看到二更初，我若是少乳些则管里吖吖的哭，我若是多乳些灌的他啊啊的吐；这孩儿能夜啼不犯触，则从那摇车儿上挂着爷单裤，挂到有三十遍倒蹄驴。【天下乐】不似您这孩儿不犯触，可是他声也波声，声声的则待要哭。则从那摇车儿上魇禳无是处。谁敢道是荡他一荡？谁敢是触他一触？可是他叫吖吖无是处。（赵太公云）将你那孩儿来我看。（接过来做摔科）（正旦做扳住臂膊科，云）员外可怜见，休摔孩儿！（赵太公云）摔杀有甚事？则使的几贯钱！（正旦唱）【金盏儿】你富的每有金珠，俺穷的每受孤独，都一般牵挂着他这个亲肠肚。我这里两步为一蓦，急急下街衢。我战钦钦身刚举，笃速速手难舒。我哭啼啼扳住臂膊，泪漫漫的扯住衣服。（正旦云）员外可怜见！便摔杀了孩儿，血又不中饮，肉又不中吃，枉污了这答儿田地。员外则是可怜见咱！（赵太公云）兀那妇人，我还你，抱将出去，随你丢了也得，与了人也得，我则眼里不要见他。你若是不丢了呵，来家我不道的饶了你哩！（下）（正旦云）似这等如之奈何！孩儿，眼见的咱子母不能勾相守也。儿也，痛煞我也！（唱）【尾声】儿也！则要你久已后报冤仇，托赖着伊家福，好共歹一处受苦。我指望待将傍的孩儿十四五，与人家作婢为奴。自踌蹰，堪恨这个无徒！（带云）儿也，你不成人便罢，倘或成了人呵，（唱）你穿着些布背子，排门儿告些故疏。恁时节老人家暮古，与人家重生活难做。哎，儿也！你寻些个口衔钱，赎买您娘那一纸放良书。（下）第二折（外扮李嗣源跚马儿领卒子上，云）靴尖踢镫快，袖窄拽弓疾。能骑乖劣马，善着四时衣。某乃沙陀李克用之子李嗣源是也。因为俺阿妈破黄巢有功，圣人封俺阿妈太原府晋王之职，俺阿妈手下儿郎都封官赐赏。今奉俺阿妈将令，着俺数十员名将，各处收捕黄巢手下余党；某为节度使之职。昨日三更时分，夜作一梦，梦见虎生双翅。今日早间去问周总管，他言说道：\"有不测之喜，可收一员大将。\"某今日统领本部军卒，荒野外围猎射走一遭去。众将摆开围场者！（做见兔儿科，云）围场中惊起一个雪练也似白兔儿来。我拽的这弓满，放一箭去，正中白兔。那白兔倒一交，起身便走。俺这里紧赶紧走，慢赶慢走。众将与我慢慢的追袭将去来！（下）（正旦抱徕儿上，云）妾身抱着这个孩儿，下着这般大雪，向那荒郊野外，丢下这孩儿也。你也怨不的我也！（唱）【南吕】【一枝花】恰才得性命逃，速速的离宅舍。我可便一心空硬咽，则我这两只脚可兀的走忙迭。我把这衣袂来忙遮，俺孩儿浑身上绵茧儿无一叶。我与你往前行，无气歇，眼见的无人把我来拦遮，我可便将孩儿直送到荒郊旷野。【梁州】我如今官差可便弃舍。哎，儿也！咱两个须索今日离别，这冤家必定是前生业。这孩儿仪容儿清秀，模样儿英杰。我熬煎了无限，受苦了偌些。我和他是吃了人多少唇舌，不由我感叹伤嗟！我、我、我，今日个母弃了儿，非是我心毒，是、是、是，更和这儿离了母如何的弃舍！哎！天也，天也！俺可便眼睁睁子母每各自分别，直恁般运拙。这冤家苦楚何时彻？谁能够暂时歇？若是我无你个孩儿伶俐些，那其间方得宁贴。（正旦云）我来到这荒郊野外，下着这般大雪，便怎下的丢了孩儿也！（唱）【隔尾】我这里牵肠割肚把你个孩儿舍，跌脚捶胸自叹嗟。望得无人，拾将这草料儿遮，将乳食来喂些，我与你且住者。儿也！就在这官道旁边，敢将你来冻煞也！（李嗣源领番卒子上，云）大小军卒，赶着这白兔儿。我有心待不赶来，可惜了我那枝艾叶金鈚箭去了。如今赶到这潞州长子县荒草坡前，不见了白兔，则见地下插着一枝箭。左右，与我拾将那枝箭来，插在我这撒袋中。（李嗣源做见正旦科，云）奇怪也！兀那道旁边一个妇女人，抱着一个小孩儿，将那孩儿放在地上，哭一回去了；他行数十步可又回来，抱起那孩儿来又啼哭。那妇女人数遭家恁的，其中必是暗昧。左右！你去唤将那妇人来，我试问他。（卒子做唤科，云）兀那婆婆儿，俺阿妈唤你哩。（正旦见科，云）官人万福。（李嗣源云）兀那妇人，你抱着这个小的，丢在地下去了，可又回来，数番不止，你必是暗昧。（正旦云）官人不嫌絮烦，听妾身口说一遍：我是这本处王屠的浑家，当日所生了这个孩儿，未及满月，不想王屠辞世，争奈无钱埋殡。妾身与赵太公家典身三年，就看管他的孩儿。不想赵太公将我那典身的文书，他改做了卖身的文契。当日他赵太公唤我，我抱着两个孩儿，太公见了，他说：\"偏你那孩儿便好，怎生饿损了我这孩儿？便将你那孩儿或是丢了或是人养了便罢，若不丢你那孩儿回来，我不道的饶了你！\"因此上来到这荒郊野外，丢我这孩儿来。（李嗣源云）嗨！好可怜人也。兀那妇人，比及你要丢在这荒郊野外呵，与了人可不好？（正旦云）妾身怕不待要与人，谁肯要？（李嗣源云）兀那妇人，这小的肯与人呵，与了我为子可不好？（正旦云）官人若不弃嫌，情愿将的去。敢问官人姓甚名谁？（李嗣源云）我是沙陀李克用之子李嗣源是也。久以后抬举的你这孩儿成人长大，我教他认你来。你将他那生时年月小名说与我者。（正旦云）官人，这孩儿是八月十五日半夜子时生，小名唤做王阿三。（李嗣源云）左右那里，好生抱着孩儿；这围场中那里有那纸笔，翻过那袄子上襟，写着孩儿的小名生时年月。你休烦恼，放心回去。（正旦唱）【贺新郎】富豪家安稳把孩儿好抬迭，这孩儿脱命逃生，媳妇儿感承多谢！（李嗣源云）我和你做个亲眷可不好？（正里唱）官人上怎敢为枝叶？教孩儿执帽擎鞭抱靴。（李嗣源云）你放心，这孩儿便是我亲生嫡养的一般。（正旦唱）听说罢我心内欢悦，便是你李富贵合是遇英杰。哎！你个赵太公弄巧翻成拙。儿也！你今日弃了你这个穷奶奶，哎，儿也！谁承望你认这富爹爹！（李嗣源云）兀那妇人，你放心，等你孩儿成人长大，我着你子母每好歹有厮见的日子哩。（正旦云）多谢了官人也。儿也，则被你痛杀我也！（唱）【尾声】怕孩儿有刚气自己着疼热，会武艺单单的执斧钺，俺孩儿一命也把自家怨恨绝。我若是打听的我孩儿在时节，若有些志节，把他来便撞者，将我这屈苦的冤仇，儿也！那其间报了也。（下）（李嗣源云）兀那众军卒听者：他这小的如今与我为了儿，我姓李，就唤他做李从珂，到家中不许一个人泄漏了；若是有一个泄漏了的，我不道的饶了您哩！我驱兵领将数十年，因追玉兔骤征马宛。忽见妇女嚎咷哭，我身一一问前缘。他愿将赤子与我为恩养，我教他习文演武领兵权。一朝长大成人后，久以后我着他子母再团圆。（下）第三折（外扮葛从周领卒子上，云）黄巢播乱立山河，聚集群盗起干戈。某全凭智谋驱军校，何用双锋石上磨？某姓葛名从周是也，乃濮州鄄城人氏。幼而颇习先王典教，后看韬略遁甲之书，学成文武兼济，智谋过人。某初佐黄巢麾下为帅，自起兵之后，所过城池望风而降。不期李克用家大破黄巢，自黄巢兵败，某今佐于梁元帅麾下为将。某今奉元帅将令，为与李克用家相持。他倚存孝之威，数年侵扰俺邻境。如今无了存孝，更待干罢。俺这里新收一员大将，乃是王彦章，此人使一条浑铁枪，有万夫不当之勇。他便是再长下的张车骑，重生下的唐敬德，此人好生英雄。某今差王彦章领十万雄兵，去搦李克用家名将出马。小校，与我请将王彦章来，有事商议。（卒子云）理会的。王彦章安在？（王彦章上，云）幼年曾习黄公略，中岁深通吕望书。天下英雄闻吾怕，我是那压尽春秋伍子胥。某乃大将王彦章是也，乃河北人氏。某文通三略。武解六韬，智勇双全。寸铁在手，万夫不当之勇；片甲遮身，千人难敌之威；铁枪轻举，战将亡魂；二马相交，敌兵丧魄。天下英雄，闻某之名，无有不惧。今有元帅呼唤，须索走一遭去。可早来到也。报复去，道有王彦章来了也。（卒子云）理会的。（报科，云）喏，报的元帅得知：有王彦章来了也。（葛从周云）着他过来。（卒子云）理会的。着你过去。（做见科，云）呼唤某有何将令？（葛从周云）王彦章，唤你来别无甚事，今有李克用，数年侵扰俺邻境，如今无了存孝也，你领十万雄兵，去搦李克用家名将出马。若得胜回还，俺梁元帅必然重赏加官也。（王彦章云）某今领了将令，点就十万雄兵，则今日拔寨起营。大小三军，听吾将令，与李克用家相持厮杀走一遭去！某驱兵领将显高强，全凭浑铁六沉枪。马如北海蛟出水，人似南山虎下岗。敌兵一见魂魄丧，赳赳威风把名扬。临军对阵活挟将，敢勇交锋战一场。（下）（葛从周云）小校，王彦章领兵与李克用家交战去了也？（卒子云）去了也。（葛从周云）凭着此人英勇，必然得胜也。俺梁元帅怎比黄巢？斩大将岂肯耽饶！十万兵当先敢勇，千员将施逞英豪。人人望封官赐赏，个个要重职名标。收军锣行营起寨，贺凯歌得胜旗摇。（下）（李嗣源领番卒子上，云）马吃和沙草，人磨带血刀。地寒毯帐冷，杀气阵云高。某乃李嗣源是也。今收捕草寇己回，颇奈梁元帅无礼，今差贼将王彦章，领十万军兵搦俺相持。他则知无了存孝，岂知还有俺五虎大将，量他何足道哉！某今领二十万雄兵，五员虎将，与梁兵交战去。小校，唤将李亚子、石敬瑭、孟知祥、刘知远、李从珂五员将军来者。（卒子云）理会的。众将安在？（李亚子上，云）幼小曾将武艺习，南征北讨要相持。临军望尘知胜败，对垒嗅土识兵机。某乃李亚子是也。今有俺嗣源哥哥呼唤，须索见哥哥去。可早来到也。小番报复去，道有李亚子来了也。（卒子云）理会的。报的阿妈得知：有李亚子来了也。（李嗣源云）着他过来。（卒子云）理会的。着你过去。（做见科，云）哥哥呼唤，有何事？（李嗣源云）亚子兄弟，唤您来别无事，今有梁将王彦章搦战，等五将来全了，支拨与您军马去。（李亚子云）理会的。（石敬瑭上，云）幼习韬略识兵机，旗开对垒敢迎敌。临军能射敌兵怕，大将军八面虎狼威。某乃石敬瑭是也。今有先锋将李嗣源呼唤，须索走一遭去。可早来到也。小番报复去，道有石敬瑭来了也。（卒子云）理会的。（报科，云）报的阿妈得知：有石敬瑭来了也。（李嗣源云）着他过来。（卒子云）理会的。着你过去者。（做见科，云）呼唤某那厢使用？（李嗣源云）石敬瑭，今唤您五将与王彦章相持去，等来全时支拨与您军马。（石敬瑭云）理会的。（孟知样上，云）学成三略和六韬。忘生舍死建功劳。赤心辅弼为良将。尽忠竭力保皇朝。某乃孟知祥是也。今有李嗣源呼唤，须索走一遭去。可早来到也。小番报复去，道有孟知祥来了也。（卒子云）报的阿妈得知：有孟知祥来了也。（李嗣源云）着他过来者。(卒子云）理会的。着你过去。（做见科，云）呼唤孟知祥，有何事商议？（李嗣源云）且一壁有者。（刘知远上，云）番将雄威摆阵齐，北风招飐皂雕旗。马前战士千般勇，百万军中敢战敌。某乃刘知远是也。正在教场中操兵练士，今有哥哥升帐呼唤，须索走一遭去。可早来到也。小番报复去，道有刘知远来了也。（卒子云）理会的。报的阿妈得知：有刘知远未了者。（李嗣源云）着他过来。(卒子云）理会的。着你过去。（刘知远见科，云）哥哥，呼唤你兄弟那厢使用？（李嗣源云）且一壁有者，等五将来全时，支拨与你军马。（刘知远云）理会的。（李从珂上，云）幼习黄公智略多，每回临阵定干戈。刀横宇宙三军丧，匹马当先战百合。某乃李从珂是也。正在教场中操练番兵，有阿妈呼唤，不知有甚事，须索走一遭去。可早来到也。小番报复去，道有李从珂来了也。（卒子云）理会的。报的阿妈得知：有李从珂来了也。（李嗣源云）着他过来。（卒子云）理会的。着你过去。（李从珂云）阿妈，呼唤您孩儿那厢使用？（李嗣源云）唤你来不为别，今有梁元帅命王彦章领十万雄兵，搦俺相持。某今统二十万人马，五哨行兵，擒拿王彦章去。李亚子，你领兵三千，军行左哨，看计行兵。（李亚子云）得令！某今领兵三千，军行左哨，与王彦章拒敌走一遭去。人又英雄马又奔，交锋今日定江山。两阵对圆旗相望，不提彦章永不还。（下）（李嗣源云）石敬瑭近前来，拨与你三千人马，你军行右哨，看计行兵。（石敬瑭云）得令！则今日领了三千人马，军行右哨。亲传将令逞威风，扯鼓夺旗有谁同？十万军中施英勇，生擒彦章建头功。（下）（李嗣源云）孟知祥，我拨与你三千精兵，你军行前哨，与王彦章对垒相持去，看计行兵。（孟知祥云）得令！某今领三千人马，军行前哨，擒拿王彦章去。今朝发奋统戈矛，义儿家将逞搊搜。皂雕旗磨番兵进，不擒彦章誓不休。（下）（李嗣源云）刘知远，拨与你三千雄兵，你军行中路，与王彦章交锋去，看计行兵。（刘知远云）得令！奉哥哥的将令，领本部下人马，与王彦章相持厮杀走一遭去。大小番兵，听吾将令！到来日：众番将敢勇当先，能相持战马盘旋。鼍皮鼓喊声震地，皂雕旗蔽日遮天。韵悠悠胡茄慢品，阿来来口打番言。遇敌处忘生舍死，方显俺五虎将武艺熟娴。（下）（李嗣源云）李从珂，我与你三千人马，你军行后哨，与王彦章交锋去，看计行兵。（李从珂云）得令！领了阿妈将令，领三千人马，军行后哨，与王彦章交战走一遭去。兵行将勇敢当先，塞北儿郎列数员。略施黄公三略智，生擒贼将在马前。（下）（李嗣源云）五员虎将去了也。某领大势雄兵，军行策应，擒拿王彦章易如翻掌。赳赳雄威杀气高，三军帅领显英豪。偎山靠水安营寨，扫荡贼兵建勋劳。（下）（王彦章跚马儿领卒子上，云）某乃王彦章是也。奉俺元帅将令统十万雄兵，与李克用家军兵相持厮杀。远远的尘土起处，敢是兵来了也。（李亚子跚马儿上，云）某乃李亚子是也。来者何人？（王彦章云）某乃梁将王彦章是也。你乃何人？（李亚子云）某乃李亚子是也。敢交锋么？操鼓来！（做战科）（石敬瑭跚马儿上，云）某乃石敬瑭是也。兀的不是王彦章！（战科）（孟知祥跚马儿上，云）某乃孟知祥是也。领本部下人马，截杀王彦章走一遭去。休着走了王彦章！（刘知远跚马儿上，云）某乃刘知远是也。兀的不是王彦章！（做战科）（李嗣源跚马儿上，云）休着走了王彦章！（李从珂跚马儿上，云）某乃李从珂。拿住王彦章者！（做混战科）（王彦章云）五员虎将战某一人，不中，我与你走、走、走！（下）（李嗣源云）王彦章败走了，更待干罢。无名的小将，有何惧哉！李亚子、石敬瑭、孟知祥、刘知远，跟某回大寨中去；留李从珂收后，恐怕王彦章复来，你再与他交锋。他怎生赢的俺军兵！俺回营中去来。得胜收军卷旌旗，行军起寨罢相持。众将鞭敲金镫响，班师齐唱凯歌回。（四将同下）（李从珂云）阿妈回兵去了也。某袭殿后，恐防贼兵。征云笼罩雾云收，杀气冲霄满地愁。群雁扑翻鵾鹏鹞，五虎战败锦毛彪。（下）（赵太公上，云）窗外日光弹指进，席间花影座间移。老汉赵太公是也。自从教那妇人丢了他那小的，则抬举着我的孩儿，经今十八年光景也，抬举的孩儿成人长大了也。近日我染其疾病，若我死之后，恐怕我那孩儿不知，教人寻我那孩儿来，我有几句言语分付他。孩儿那里？（净赵脖揪上，云）我做庄家快夸嘴，丢轮扯炮如流水。引着沙三去跚橇，伴着王留学调鬼。自家赵脖揪的便是。我父亲是赵太公，祖传七辈都是庄家出身，一生村鲁，不尚斯文。伴着的是王留、赵二、牛表、牛筋。锄刨过日，耕种绝伦。秋收已罢，赛社迎神。开筵在葫芦篷下，酒酿在瓦钵磁盆。茄子连皮咽，稍瓜带子吞。萝卜蘸生酱，村酒大碗敦。唱会〔花桑树〕，吃的醉醺醺。舞会〔村田乐〕，困来坐草墩。闲时磨豆腐，闷后跚面筋。醉了胡厮打，就去告老人。一顿黄桑棒，打的就发昏。预备和劝酒，永享太平春。我今日吃了几杯酒，有我爹爹在家染病，且回家看爹爹去。可早来到也，我自过去。（做见科，云）爹爹，你病体如何？我奶子那里去了？（赵太公云）孩儿，你不知道，他不是你奶子，他是咱家里买来的。当初觅他来做奶子来，他将那好奶与他养的孩儿吃，将那无乳的奶来与你吃，因此折倒的你这般瘦了。你从今以后休唤做奶子，则叫他王嫂。你趁我在日，朝打暮骂他，久后他也不敢管你。孩儿，你扶我后堂中去。（下）（净赵脖揪云）爹爹，你不说呵，我怎么知道？兀的不痛痛痛痛煞我也！我如今唤他出来。王嫂，你出来！（正旦上，云）过日月好疾也！自从将孩儿与了那官人去了，可早十八年光景也，未知孩儿有也是无？如今赵太公染病，他着孩儿唤我，须索见他去咱。(见科)（净赵脖揪云）兀那王嫂！（正旦云）你怎生唤我做王嫂？我是你奶奶哩！（净赵脖揪云）我可是你爹爹哩！想当初我父亲买你来与我家为奴，就着你做奶子。奶的我好！你将那好奶与你那孩儿吃，你将那无乳的奶与我吃，故意的把我饿瘦了。如今我不唤你做奶子了，我则叫你做王嫂。你与我饮牛去，休湿了那牛嘴儿；若湿了我那牛嘴儿呵，回家来五十黄桑棍！（下）（正旦云）似这般如之奈何？当初他本不知道，如今他既知道了，这烦恼从头儿受起也！我索井头边饮牛去咱。下着这般国家祥瑞，好冷天道也呵！（唱）【正宫】【端正好】风飕飕遍身麻，则我这笃籁籁连身战，冻钦钦手脚难拳。走的紧来到荒坡佃，觉我这可扑扑的心头战。【滚绣球】我这里立不定虚气喘，无筋力手腕软，瘦身躯急难动转。恰来到井口旁边，雪打的我眼怎开，风吹的我身倒偃，冻碌碌自嗟自怨，也是咱前世前缘。冻的我拿不的绳索拳挛着手，立不定身躯耸定肩，苦痛难言！（正旦云）我将这水桶摆在井边，放下这吊桶去。好冷天道也！（唱）【倘秀才】我这里立不定吁吁的气喘，我将这绳头儿呵的来觉软。一桶水提离井口边，寒参参手难拳，我可便应难动转。（正旦云）将这吊桶掉在这井里，我也不敢回家去，到家里又是打又是骂。罢、罢、罢，就在这里寻个自缢！（外扮李从珂跚马儿领番卒子上，云）几度相持在战场，沙陀将士显高强。破灭黄巢真良将，扶持阿妈保家邦。某乃大将李从珂是也。奉着阿妈的将令，差俺五虎将与王彦章交战去来，被俺五虎将困了王彦章，今日班师得胜回程。我父亲李嗣源与四个叔叔先回去了。某领三千军马后哨行将去，打这潞州长子县过，来到这村庄前。（做见旦科，云）奇怪也！兀那井口旁边一个妇人，守着一担水，树上挂着一条绳子，有那觅自缢的心，则管里啼天哭地的。左右那里，与我唤那妇人来，我问他。（卒子云）理会的。兀那妇人，俺大人唤你哩！（正旦云）哥哥唤我做甚么？（李从珂云）左右接了马者。（做下马科，云）将座儿来我坐。（正旦做见科，云）官人万福。（李从珂做猛起身科，云）好奇怪也！这个婆婆儿刚拜我一拜，恰似有人推起我来的一般。这婆婆儿的福气倒敢大似我么？兀那婆婆，你为甚么树上拴着这条套绳子要寻自缢？你说一遍，我试听咱。（正旦云）官人不知：老身在赵太公家居住，俺太公严恶，使我来这井上打水饮牛来。不想将吊桶掉在井里，不敢回家取三须钩去，因此上寻个自缢。（李从珂云）可怜也！这婆婆掉了桶在这井里，不敢回家中去，在此寻个自尽。嗨！可不道蝼蚁尚然食生，为人何不惜命？左右，拿着那揉钩枪，井中替他捞出那桶来。（卒子云）理会的。（做捞桶科，云）打捞出来了也。（李从珂云）将桶与那婆婆。（正旦云）多谢了官人！（做认科、云）看了这官人那中珠模样，好似我那王阿三孩儿也。（李从珂云）这个婆婆好无礼也，我好意的与你捞出桶来，你为何看着我啼哭？（正旦云）老身怎敢看着官人啼哭！老身当初也有个孩儿来，自小里与了个官人去了，如今有呵，也有这般大小年纪也。老身见了官人，想起我那孩儿来，因此烦恼。（李从珂云）兀那婆婆，你当初也有个孩儿来，与了一个官人去了。那官人姓甚名谁？穿着甚么衣服？骑着甚么鞍马？你从头至尾慢慢的说一遍咱。（正旦唱）【倘秀才】那官人系着条玉兔鹘连珠儿石碾，戴着顶白毡笠前檐儿漫卷。（李从珂云）他来你这里有甚么勾当？（正里唱）可是他赶玉兔因来到俺这地面，他兜玉辔，勒征马宛，斜挑着镫偏。（李从珂云）那官人他可怎生便问你要那孩儿来？（正旦唱）【呆骨朵】那官人笑吟吟，手捻着一枝雕翎箭，我可便把孩儿来与了那个官员。（李从珂云）曾有甚么信息来？（正旦唱）知他是富贵也那安然，知他是荣华也那稳便。（李从珂云）你这许多时不曾望你那孩儿一望？（正旦唱）要去呵应难去。（李从珂云）你曾见你那孩儿来么？（正旦唱）要见阿应难见。（李从珂云）你那孩儿小名唤做甚么？（正旦唱）知他是安在也那王阿三。（李从珂云）要了你那孩儿去的官人姓甚名谁？（正旦唱）你早则得福也李嗣源。（李从珂云）奇怪也！这婆婆叫着我阿妈的名字。左右，这世上，有几个李嗣源？（卒子云）止有阿妈一个是李嗣源。（李从珂云）兀那婆婆，我和李嗣源一张纸上画字，我到家中说了，若有你那孩儿时，我教他看你来。你那孩儿如今多大年纪？几月几日甚么时生？你说与我。（正旦云）俺孩儿是八月十五日半夜子时生，年十八岁也，小名唤做王阿三。（李从珂云）奇怪也！这婆婆说的那生时年纪，和我同年同月同日同时一般般的，则争一个名字差着，其中必有暗昧。我到家中呵，好歹着你孩儿来望你，你意下如何？（正旦云）官人是必着孩儿来看我一看。（唱）【啄木儿尾声】你是必传示与那李嗣源，道与俺那闵子骞，有时节教俺这子母每重相见。要相逢一面，则除是南柯梦里得团圆。（下）（李从珂云）奇怪也！这个婆婆说的他那孩儿，和我同年同月同日同时，则争着这一个小名差着：他是王阿三，我是李从珂；其中必有暗昧。我到家中问的明白，那其间来认，未为晚矣。听言说罢泪如梭，忽见受苦老婆婆。阿三小子谁名姓？多应敢是李从珂？（下）第四折（李嗣源引番卒子上，云）桃暗柳明终夏至，菊凋梅褪又春回。某乃李嗣源是也。过日月好疾也，自从在潞州长子县讨了那个孩儿来家，今经十八年光景也。孩儿十八岁也，学成十八般武艺，无有不拈，无有不会，寸铁在手有万夫不当之勇。孩儿唤做李从珂。今因王彦章下将战书来搦俺交锋，奉着俺老阿妈的将令，着某为帅，李亚子为先锋，石敬瑭为左哨，孟知祥为右哨，刘知远为中路，李从珂为合后，统领二十万大军，前去与王彦章交锋。被俺五虎将大破了王彦章，今已班师得胜回还。这一场相持厮杀，多亏了我孩儿李从珂。今俺四虎将先回，着李从珂孩儿后哨赶将来。阿妈阿者大喜；谢俺阿妈封俺五将为五侯，着俺老阿者设一宴，名唤做五侯宴，就要犒赏三军。阿者的将令，着我等的五将全了呵，来回阿者的言语。这早晚怎生不见五将来？（李亚子上，云）三十男儿鬓未斑，好将英勇展江山。马前自有封侯剑，何用区区笔砚间？某乃大将李亚子是也。奉阿妈的将令，着俺五虎将与王彦章交锋去来，今已得胜回营。比及见阿妈阿者，先见李嗣源哥哥去来；到也。兀那小番，与我报复去，道有李亚子来了也。（卒子云）理会的。（报科，云）报的阿妈得知：有李亚子来了。（李嗣源云）道有请。（卒子云）理会的。有请！（做见科）（李嗣源云）有请！将军来了也。（李亚子云）哥哥，您兄弟来了也。（李嗣源云）将军请坐！左右，门首觑者，看有甚么人来。（孟知祥上，云）三尺龙泉万卷书，皇天生我意何如？山东宰相山西将，彼丈夫兮我丈夫。某乃家将孟知祥是也。奉阿妈的将令，着俺五将收捕王彦章已回。有李嗣源哥哥令人请，须索走一遭去；可早来到也。兀那小番，与我报复去，道有孟知祥来了也。（卒子云）理会的。报的阿妈得知：有孟知祥来了。（李嗣源云）道有请。（卒子云）理会的。有请！（孟知祥做见科，云）哥哥，您兄弟来了也。（李嗣源云）将军来了也。有阿者的将今，等俺五虎将来全了，阿者要来犒赏俺哩！将军请坐。左右，门首看者，有众将来时，报复我知道。（石敬瑭上，云）雄威赳赳定边疆，皂袍乌铠黑缨枪。天下英雄闻吾怕，则我是敢勇当先石敬瑭。某乃家将石敬瑭是也。奉俺阿妈的将令，差俺五将收捕王彦章，去到那里，则一阵，被俺五将大破王彦章，今已得胜班师回营也。有李嗣源相请，须索走一遭去。兀那小番，与我报复去，道有石敬瑭来了也。（卒子云）理会的。报的阿妈得知：有石敬瑭来了。（李嗣源云）道有请。（卒子云）理会的。有请！（做相见科）（石敬瑭云）三位哥哥，您兄弟来了也。（李嗣源云）将军请坐！早间奉阿妈的将令，为俺五将有功，阿妈要封俺为五侯，明日阿者要设一宴，是五侯宴，阿者亲自犒赏三军哩。待五将来全，俺一同去。（刘知远上，云）要立功名显姓，不辞鞍马劳神。某乃刘知远是也。俺奉阿妈的将令，差俺五将收捕王彦章，今已得胜还营。比及见阿妈，先见李嗣源哥哥走一遭去；可早来到也。小番报复去，道有刘知远来了也。（卒子云）理会的。报的阿妈得知:有刘知远来了。(李嗣源云)道有请。（卒子云）理会的。有请！（刘知远见科，云）哥哥，刘知远得胜还营。（李嗣源云）将军请坐！今奉阿妈的将令，为俺五将有功，阿者要设一宴，是五侯宴，阿者亲自犒劳赏三军。还有谁不曾来哩？（李亚子云）有李从珂将军不曾来哩。（李嗣源云）左右，门首觑者，若来时，报复我知道。（李从珂上，云）英雄赳赳镇江河，志气昂昂整干戈。雄威凛凛人人怕，则我是敢勇当先李从珂。某乃李从珂是也。奉阿妈的将令，差俺五虎将收捕王彦章，今日得胜回营。比及见老阿妈，先见我阿妈走一遭去。兀那小番，你报复去，道有李从珂来了也。（卒子云）理会的。报的阿妈得知：有李从珂来了也。（李嗣源云）李从珂孩儿来了也。教孩儿过来。（卒子云）理会的。着你过去哩。（李从珂见科，云）阿妈，你孩儿来了也。（李嗣源云）从珂，你为何来迟？（李从珂云）阿妈，您孩儿来到潞州长子县赵家庄，遇见一个婆婆儿，树上拴着条绳子，有那觅自缢的心。您孩儿问其缘故，原来他掉了个吊桶在井里，他那主人家厉害，待取那三须钩去，怕打骂他，因此寻一个死处。您孩儿着左右人替那婆婆儿捞出那桶来与他，那婆婆儿看着您孩儿则管啼哭。您孩儿问其故，那婆婆儿言道：\"我也有一个孩儿来，十八年前与了一个官人将的去了。\"您孩儿问他那生时年纪，他道：他那孩儿是八月十五日半夜子时生，小名唤做王阿三，如今有呵十八岁也。我又问他：\"那将了你孩儿去的那个官人姓甚名谁？\"不想那婆婆儿说着父亲的名字，看起来他那孩儿和您孩儿同年同月同日同时，则争着一个名姓。我对那婆婆儿说道：\"我和那将的你孩儿去的那个官人一张纸上画字的人。\"那婆婆儿啼天哭地，跪着您儿哀告道：\"官人可怜见！若是回去见我那孩儿啊，是必着来看我一看儿。\"父亲，您儿想来：既然父亲有了您孩儿呵，要他那别人家儿女做甚么？父亲，如今那个人在那里？唤他出来，我见他一见，着他去见他那亲娘一见去，可不好？（李嗣源做惊科，云）住、住、住，孩儿，你不知道，我是讨了一?龊⒍础Ｒ缤矸棠恪Ｄ秦艘膊怀桑易潘怕砣ィ幌胨粝侣砝吹绷恕Ｈ缃衲抢镉心呛⒍矗磕阈莨芩魅瞻⒄呱枰惑垩纾俏搴钛纾桶澄搴盍āＤ闱倚⑷ィ魅赵缛ァ＃ɡ畲隅嬖疲┌⒙枵娓霾缓湍⒍担浚ɡ钏迷丛疲┧档牢蓿蚬芾镂剩。ɡ钛亲油谌丝疲疲┐隅妫愀盖资怯幸桓龊⒍矗怕砣サ绷艘病＃ɡ畲隅嬖疲┘热荒悸髯盼遥豢纤担铡铡眨页龅恼饷爬础＝袢斩疾幌驴纤担晃仪〔偶⒙韬退母鍪迨宥寄磕肯嚓铮渲斜厝话得痢Ｎ医袢涨也晃仕浚矫魅站葡淅习⒄吒埃么跻矢雒靼祝。ㄏ拢ɡ钏迷丛疲┐隅婧⒍チ艘玻浚ㄗ渥釉疲┤チ艘病＃ɡ钏迷丛疲┼耍∷母鲂值埽夂⒍乔啄咐矗羰撬懒撕牵屹即竽昙鸵玻稍跎呛茫浚ㄊ磋┰疲└绺纾环潦拢橙缃裣热ビ氚⒄咚抵耍蛩缆魃绷耍灰胨当懔艘病＃ɡ钏迷丛疲┬值埽愕赖氖恰１燃八ゼ习⒄撸巯热ゼ习⒄咦咭辉馊ァ２挥勺挡乱桑背跷抻型馊酥４隅嫒羧锨啄锶ィ冶闶翘宋蘩嵋采吮＃ㄍ拢ɡ钏迷赐慕缟希钏迷丛疲┙袢阵垩绨才帕艘玻矍肜习⒄呷ダ础０⒄撸⒍星搿＃ㄕ┌缌醴蛉松希疲├仙砹醴蛉耸且病Ｎ澄甯龊⒍笃屏罕檬せ鼗梗仙斫袢丈枰谎纾俏搴钛纾焕辞旌毓停搓秃⒍ｓ垩缍及才帕艘玻虻壤仙恚胨髯咭辉馊ァ＃ǔ?【商调】【集贤宾】我则见骨剌剌列开锦绣旗，笑吟吟齐贺着凯歌回。则听的扑冬冬鼍皮鼓擂，韵悠悠风管笛吹。第一来会俺这困彦章得胜的儿郎；第二来贺功劳做一个庆喜的筵席。我则见儿郎每笑吟吟摆在两下里，一个个赳赳雄威。他那里高擎着玉斝，满捧着香醪，他每都一齐的跪膝。（李嗣源、李亚子、石敬瑭、孟知祥、刘知远众将做跪下）（李嗣源递酒科，云）阿者满饮一杯！（正旦做接酒科，云）孩儿每请起来。（李嗣源云）量您孩儿每有甚功劳，着阿者如此用心！（正旦云）孩儿每请坐。（众云）孩儿每不敢也。（正旦唱）【逍遥乐】俺直吃的尽醉方归；转筹箸不得逃席。（李亚子做递酒科，云）将酒来，阿者满饮一杯！（正旦做接酒科，唱）住者，此盏罢；孩儿每你着他稳坐的，序长幼则论年纪。觥筹交错，李嗣源为头，各分您那坐位。（石敬瑭云）我与阿者递一杯。阿者满饮一杯！（正旦云）孩儿每，今日是甚么宴？（众云）今日是五侯宴。（正旦云）既是五侯宴，可怎生不见我那李从珂孩儿在那里？（李嗣源云）左右，那里？门首觑者，李从珂来时报复我知道。（李从珂上，云）便好道：事不关心，关心者焦。昨日问我阿妈那王阿三一事，我阿妈与众人左右隐讳不肯说。今日五侯宴上，若见了老阿者，我好歹要问个明白。来到也。报复去，道李从珂来了也。（卒子云）理会的。报的阿者得知：有李从珂来也。（正旦云）着孩儿过来。（卒子云）理会的，着你过去哩。（李从珂见正旦科）（正旦云）从珂孩儿来了也。（李从珂云）老阿者，您孩儿来了也。（做拜科）（正旦云）不枉了好儿也！从珂，你为何来迟也？（李从珂云）您孩儿往潞州长子县过来……（李嗣源做打拦科，云）从珂休胡说！则饮酒。（李从珂云）您孩儿往潞州长子县过来……（李嗣源打拦科，云）从珂！中说的便说，不中说的休说，则饮酒。（李从珂云）老阿者，您孩儿要说，阿妈两次三番则是拦挡，不知为何不要您孩儿说？我也不饮酒！（正旦云）李嗣源，着孩儿说，你休拦他！（李从珂云）老阿者，孩儿往潞州长子县过，见一个老婆婆儿，树上拴着条绳子，有那觅自缢的心。您孩儿问其故，他原来去井上打水，掉了桶在井里。他那主人家严恶，那婆婆儿怕打，也不敢家中取三须钩去，因此上觅个死。您孩儿令人替他捞起桶来，那婆婆儿看着您孩儿则管里啼哭。您孩儿言称道：\"你为何看着我则管里啼哭？\"那婆婆道：\"我怎敢看着官人啼哭！当初我有一个孩儿来，十八年前与了一个官人去了；如今有呵，也有官人这般大年纪。\"您孩儿问他那孩儿生时年月。那婆婆道：\"我孩儿是八月十五日半夜子时生，小名唤做王阿三。\"您孩儿又问：\"将的你孩儿去了的那个官人，他姓甚名谁？\"那婆婆儿叫阿妈的名字。您孩儿想来：那婆婆儿说他那孩儿的八字，和您孩儿同年同月同日同时，则争个名姓。您孩儿是李从珂，他可是王阿三。您孩儿昨日个问阿妈，坚意的不肯说。今日对着老阿者与众将在此，着王阿三出来，您孩儿见他一见，怕做甚么？（正旦看李嗣源，云）孩儿，他敢见他那母亲来么？（李嗣源云）谁说道见他那父亲来？阿者休和孩儿说。您孩儿偌大年纪也，则看着他一个儿，不争阿者对着他说了呵，则怕生分了孩儿么？（正旦云）从珂孩儿，你阿妈是有个孩儿来，放马去，跌杀了也。（李从珂云）老阿者，休瞒您孩儿，便和您孩儿说呵，怕做甚么？（正旦唱）【醋葫芦】那时节曾记得你有个弟弟，你阿妈乞将来不曾与些好衣食。你阿妈后来生下你，教那厮放牛羊过日，到如今多管一身亏。（孟知祥云）阿者，您孩儿不曾与阿者递一杯酒哩。阿者，您孩儿递一杯酒，请阿者行一个酒令。今日不同往日筵会，大家都要欢喜。将酒来！您孩儿递一杯。（正旦云）孩儿每，今日是个好日辰，都要欢喜饮酒，不许烦恼。（李嗣源云）阿者说的是，都听令，则要欢喜饮酒，不许烦恼。（李从珂云）住、住、住，老阿者，这桩事您孩儿务要个明白了呵便饮酒。老阿者，对您孩儿说了罢！（李嗣源做跪科，云）阿者休和孩儿说。（正旦云）李嗣源孩儿，（唱）【醋葫芦】我这里低声便唤你，你可便则管里、你那里干支剌的陪笑卖楂梨，不须咱道破他早知；那孩儿举头会意，咱不说他心下也猜疑。（李从珂云）阿妈，和您孩儿说了罢！（李嗣源云）你教我说甚么来？（李从珂云）老阿者，对您孩儿说了罢！（正旦云）你阿妈则生了你一个，你着我说甚么来？（李从珂云）住、住、住，既然老阿者和阿妈都不肯说，罢、罢、罢，要我这性命做甚么？我就这里拔剑自刎了罢！（正旦、李嗣源、众将做扳住手夺剑科）（李嗣源云）孩儿也，不争你有些好歹呵，着谁人侍养我也，儿也！（正旦云）罢、罢、罢，李嗣源孩儿，我说也。（李嗣源云）阿者，且休和孩儿说！（正旦云）我若说了呵，（唱）【后庭花】则俺这李嗣源别有谁？（李嗣源做悲科）（李从珂云）老阿者，如今王阿三在那里？（正旦云）孩儿也，十八年前你阿妈大雪里在那潞州长子县抱将你来。（李从珂云）老阿者，您孩儿可是谁？（正旦唱）哎，儿也！则这个王阿三可则便是你！（李从珂云）原来我便是王阿三，兀的不气杀我也！（做昏倒科）（众做救科）（李嗣源云）从珂儿也，精细着！（正旦云）从珂儿也，苏醒者！（李从珂做醒、悲科，云）哎哟，痛杀我也！（正旦云）孩儿，省烦恼！（李从珂云）老阿者，我的亲母见受着千般苦楚，我怎生不烦恼？（李嗣源云）阿者，恰才休和他说也罢，不争孩儿知道了，如今便要去认他那亲娘去，如之奈何？（正旦唱）不争咱这养育父将他相瞒昧，（正旦云）咱是他养育父母，他见了他亲娘受无限苦楚，不争你不要他去认呵，（唱）哎，儿也！则他那嫡亲娘可是图一个甚的？他如今受驱驰，他如今六十余岁，他身单寒腹内饥，他哭啼啼担着水；你将来瞒昧者。（李嗣源云）阿者，则是生分了孩儿也。（正旦云）孩儿，他这里怕不骑鞍压马，受用快活；他那亲娘与人家担水运浆，在那里吃打吃骂。孩儿，你寻思波，（唱）【双雁儿】他怎肯坐而不觉立而饥？母恩临怎忘的？你着他报了冤仇雪了冤气，你着他去认义，那其间来见你。（李从珂做悲科）（李嗣源做唤料，云）从珂！从珂！（李从珂不应科）（李嗣源云）我唤他从珂，他不应；我如今唤他那旧小名王阿三。（李从珂做应科，云）阿妈，您孩儿有！（李嗣源云）阿者，我恰才唤他从珂，他不应；我唤他王阿三，他才应。（李嗣源说鸡鸭论云）不因此事，感起一桩故事：昔日河南府武陵县有一王员外，家近黄河岸边，忽一日闲行到于芦苇坡中，见数十个鸭蛋在地，王员外言道：\"荒草坡中如何得这鸭蛋？\"王员外将鸭蛋拿到家中，不期有一雌鸡正是暖蛋之时，王员外将此鸭蛋与雌鸡伏抱数日，个个抱成鸭子。雌鸡终日引领众鸭趁食，个月期程，渐渐毛羽长成。雌鸡引小鸭来至黄河岸边，不期黄河中有数只苍鸭在水浮泛，小鸭在岸忽见，都入水中，与同众鸭游戏。雌鸡在岸回头，忽见鸭雏飞入水中，恐防损伤性命，雌鸡在岸飞腾叫唤。王员外偶然出户，猛见小鸭水中与大鸭游戏。王员外道：\"可怜，我道鸡母为何叫唤，原来见此鸭雏入水，认他各等生身之主。鸡母你如何叫唤？\"王员外言道：\"此一桩故事，如同世人养他人子一般，养杀也不亲，与此同论。\"后作鸡鸭论，与世人为戒。有诗为证，诗曰：鸭有子兮鸡中抱，抱成鸭兮相趁逐。一朝长大生毛羽，跟随鸡母岸边游。忽见水中苍鸭戏，小鸭入水任漂流。鸡在岸边相顾望，徘徊呼唤不回头。眼欲穿兮肠欲断，整毛敛翼志悠悠。王公见此鸭随母，小鸭群内戏波游。劝君莫养他人子，长大成人意不留。养育恩临全不报，这的是养别人儿女下场头。哎哟，儿也，兀的不痛煞我也（正旦云）孩儿，你省烦恼。（李嗣源云）阿者，您孩儿怎生不烦恼？（李从珂做辞正旦科，云）老阿者放心！是今日说破也，可怜见您孩儿怕不在这里一身荣华；我那亲娘在那里与人家担水运浆，吃打吃骂，千辛万苦，看着至死，不久身亡，你孩儿争忍在此不去认母也？我说罢也雨泪千行，恰便似刀搅我心肠。做娘的忍饥受饿，为子的富贵荣昌。可怜见看看至死，可来报答你这养育亲娘。〔正旦云〕从珂孩儿，你则今日领百十骑人马，去认你母亲去。孩儿，你则早些儿回来！（李嗣源云）儿也，我干抬举了你这十八年也！（李从珂云）阿妈休烦恼，您孩儿认了母亲，一同的便来也。（正旦、李嗣源做悲科，云）孩儿，你早些儿回来！（李从珂做拜辞科，云）你孩儿理会的。我出得这门来，则今日领着百十骑人马，直往潞州长子县认母亲走一遭去来。我恰才拜别尊堂两泪流，则为亲娘我无限忧。我今日领兵若到长子县，拿贼与母报冤仇。（下）（正旦云）嗣源，从珂孩儿去了也。（李嗣源云）从珂去了也。（正旦云）嗣源孩儿，你则今日随后领着人马，直至潞州长子县看孩儿去，就将他母亲一同取将来。你都小心在意者！（众应科）您孩儿理会的。（正旦唱）【尾声】快疾忙摆剑戟，众番官领兵器，将孩儿紧紧的厮追随。我则是可怜见他母亲无主依，你与我疾行动一会。他认了他嫡亲娘，你与我疾便的早些儿回。（下）（李嗣源云）则今日俺弟兄五人点就本部下人马，随孩儿直至潞州长子县取孩儿的亲娘走一遭去。大小三军，听吾将令：则今日便索行程，接应孩儿去。驱兵领将显高强，从珂去认嫡亲娘。若到潞州长子县，管教他子母早还乡。（同下）第五折（净扮赵脖揪上，云）自家老赵，终日眼跳。山人算我，说我死到。自家赵脖揪的便是。这两日有些眼跳。颇奈那婆子无札，我使他打水饮牛，见一日要一百五十桶水。今日这早晚不见来，快着人去拿将那婆子来！（正旦担水桶上，云）似这般苦楚，几时受彻也呵！（唱）【双调】【新水令】则听的叫一声\"拿过那贱人来\"，我见叫吖吖大惊小怪。狠心肠的歹大哥，欺侮俺无主意的老形骸！也是我运拙时乖，舍死的尽心儿奈。（正旦见净科）（净云）兀那婆子，你这一日在那里来？你死也！（正旦云）我在井边打水饮牛来。(净云）你去了这一日，打了多少水？你这贱人好生无礼！则这般和你说也不济事，你死也！将绳子来，吊起这婆子来，我直打死你便罢。你死也！（净做吊起正旦科）（正旦云）天也！可着谁人救我也？（李从珂领众卒子冲上云）某乃李从珂是也。大小三军来到这潞州长子县赵家庄也。众军围了这庄者！（众军做围了庄科了）（李从珂云）寻我奶奶在那里？（做入门科）（净云）爹爹！是甚么官人？唬杀我也！（净慌科）（正旦唱）【川拔棹】我则见闹垓垓、闹垓垓的军到来，一个个志气胸怀，马上胎孩；雄赳赳名扬四海，喜孜孜美满腮。（李从珂云）兀的吊着的不是我奶奶？小校快解了绳子，扶将来。（正旦唱）【七弟兄】我这里见来、料来，这个英才，入门来两步为一蓦，大踏步一伙上前来，低着头展脚舒腰拜。（李从珂做拜科，云）奶奶，你认的您孩儿么？（正旦唱）【梅花酒】他不住的唤奶奶，把泪眼揉开，走向前来，急慌忙扶策。众军卒一字摆，众官员两边排。俺孩儿是壮哉！可扑的跪在尘埃，可扑的跪在尘埃。（李从珂云）母亲，认的您孩儿王阿三么？（正旦云）谁是王阿三？（李从珂云）则我便是王阿三。（正旦与从珂做悲科）（正旦唱）【喜江南】儿也！今日个\"月明千里故人来\"，这一场好事奔人来。俺孩儿堂堂状貌有人材，畅好是气概！恰便似九重天飞下一纸赦书来。（正旦与从珂认住，悲科）（正旦云）孩儿，若不是你来呵，那得我这性命来！（李从珂云）母亲，那打你的、欺负你的安在？（正旦指净云）是这厮打我来。（李从珂云）原来是这厮欺负我母亲来！(净云)你是谁？（李从珂云）你问我是谁？这个是我的亲娘！（赵脖揪云）这个妇人原来是你的亲娘；这等呵，我死也！（李从珂云）把这厮与我执缚了者！(李嗣源同四将上）（李嗣源云）来到这潞州长子县赵家庄也。兀的不是从珂孩儿！（李从珂云）阿妈也来了也。母亲和阿妈厮见咱。（李嗣源云）兀那婆婆，你认的我么？（正旦做见嗣源科，云）索是多谢了官人！（李嗣源觑赵脖揪云）这厮是谁？（李从珂云）阿妈，这厮便是那赵太公的孩儿。（李嗣源云）兀那厮！你那赵太公那里去了？（赵脖揪云）大人可怜见！我父亲死了也。当初改了文契，是我父亲来；如今折倒他母亲，也是我来；朝打暮骂他母亲，也是我来。事到今日，饶便饶，不饶便哈剌了罢。（李嗣源云）这厮改毁文契，欺压贫民，推赴军前斩首施行！李从珂，与你母亲换了衣服，辆起车儿，同到京师拜见老阿者阿妈去来。（正旦唱）【沽美酒】今日个望京师云雾霭，朝帝阙胜蓬莱，共享荣华美事谐。受用了玄纁玉帛，俺一家儿尽豪迈。【太平令】稳情取香车麾盖，子母每终是英才。怡乐着升平景界，端的是雍熙无赛。呀！今日个喜哉、美哉、快哉！谢皇恩躬身礼拜。（李嗣源云）则今日敲牛宰马，做一个庆喜的筵席。则为这李从珂孝义为先，为母亲苦痛哀怜。因葬夫典身卖命，相抛弃数十余年。为打水备知详细，认义在井口旁边。今日个才得完聚，王阿三子母团圆。题目王阿三子母两团圆正名刘夫人庆赏五侯宴"},
{"poem_name": "沁园春·荔枝", "poem_id": "xiazhi_357230", "poem_class": "夏至", "poet_dynasty": "清朝", "poet": "屈大均", "poem": "夏至初丹，喜有蝉催，向遍桂洲。正丁香大小，争衔红翠，明珠的皪，半擘浮丘。膏滑难濡，绡轻尚汗，一一先教双掌留。妃唇啮，笑玉浆四注，甘入心流。擎来蚤已蠲愁。更挂绿离离堆满篝。爱肉芝成水，无劳草汁，露华可醉，不用花篘。留齿何曾，含消绝似，解渴须从焦核求。醉还好，自清明过后，餐到深秋。"},
{"poem_name": "适野", "poem_id": "xiazhi_258912", "poem_class": "夏至", "poet_dynasty": "宋朝", "poet": "刘敞", "poem": "夏至无与适，驱马出东城。渐去市井喧，稍增耳目明。风劲山瘦高，露寒水澄清。造景不及言，畅然得此生。姓名谢朝隐，出处与物冥。岂伊渔樵合，鸟兽亦不惊。待此用卒岁，优游谐我情。"},
{"poem_name": "黄焦石", "poem_id": "xiazhi_269652", "poem_class": "夏至", "poet_dynasty": "清朝", "poet": "郑珍", "poem": "后园黄焦石，厥癞如虾蟆。古柏覆其顶，苍苔布其窊。石脚何所有，纂纂楙木瓜。石缝何所有，黄黄蘹香花。初来治兹圃，地瘠不可铧。辛勤我母力，十年拥粪渣。不知鋊几锄，硌确化为畬。秋分摘番椒，夏至区紫笳。小满拔葱蒜，端阳轩头麻。头上覆尺巾，细意毫不差。时来憩石上，汗泚慈色加。指麾小儿女，亦学事作家。观之不如意，复起为补苴。旧时值坐处，尘涴风与爬。尔来三四年，荒翳藏蛇蛙。独拨莽中觅，陨涕至日斜。"},
{"poem_name": "丰城夜泊", "poem_id": "xiazhi_241146", "poem_class": "夏至", "poet_dynasty": "明朝", "poet": "李梦阳", "poem": "夏至北风至，晚清凉意增。江船逼新月，沙色乱疏灯。暗桨故相拨，浮阳还自蒸。倚樯看剑气，仍见斗间曾。"},
{"poem_name": "赠胡巡检民", "poem_id": "xiazhi_332775", "poem_class": "夏至", "poet_dynasty": "明朝", "poet": "李存", "poem": "重云闭湿热，欲作夏至雨。胡子溪上来，披衣一相语。南风解人意，稍亦入窗户。开樽荐瓜韭，汲井具鸡黍。子为庐陵秀，家世蕃且钜。早岁走京师，骞然好仪矩。诗书虽素习，杀气在眉宇。暂为巡警吏，出入备钲鼓。手弓张黑角，腰箭开白羽。里疃散鸡豚，垣墙奔狗鼠。因思闽广间，壤地有深阻。凶豪据溪洞，老幼负戈弩。几微相啖噬，动辄生龃龉。古今声教远，往往累南土。整齐非束缚，全活在绥抚。荒忽固无常，跳踉乃其所。虽云聚蜂蚁，颇亦顿军旅。远道困供输，穷陬多毒蛊。幸逢天子圣，元帅复雄武。前岁醢光卿，今年烹志父。此虽下愚者，生育皆父母。端由一念失，血肉涴砧斧。天道实宽容，皇威安敢侮。今闻豺狼窟，悉已反农圃。早暮或笙竽，村墟且商贾。奸臣操国柄，近亦死南浦。诏书一日下，海内尽歌舞。横算罢舟车，求贤复科举。闾阎皆跨马，流谪归故处。百祥斯可至，万恶为之沮。顾余头已白，甚觉负章甫。眼目更昏眵，筋骸将伛偻。子年才十五，声价满吴楚。朋友实天伦，磊落倾肺腑。行当分阃椟，终可立朝著。相看方侃侃，索别何踽踽。波涛随地有，切莫倦篙橹。双双鹳鹤来，一一渔樵去。凄迷斜照草，髣髴晚烟树。出处莫为谋，音书可相许。"},
{"poem_name": "赠潘高士二首·冬至炼朱砂", "poem_id": "xiazhi_114000", "poem_class": "夏至", "poet_dynasty": "宋朝", "poet": "白玉蟾", "poem": "冬至炼朱砂，夏至炼水银。常使居士釜，莫令铅汞分。子母既相感，炎候常温温。如是既久久，功成升紫云。"},
{"poem_name": "思归", "poem_id": "xiazhi_8324", "poem_class": "夏至", "poet_dynasty": "唐朝", "poet": "白居易", "poem": "养无晨昏膳，隐无伏腊资。遂求及亲禄，黾勉来京师。薄俸未及亲，别家已经时。冬积温席恋，春违采兰期。夏至一阴生，稍稍夕漏迟。块然抱愁者，长夜独先知。悠悠乡关路，梦去身不随。坐惜时节变，蝉鸣槐花枝。"},
{"poem_name": "田家苦", "poem_id": "xiazhi_173191", "poem_class": "夏至", "poet_dynasty": "宋朝", "poet": "章甫", "poem": "何处行商因问路，歇肩听说田家苦。今年麦熟胜去年，贱价还人如粪土。五月将次尽，早秧都未移。雨师懒病藏不出，家家灼火钻乌龟。前朝夏至还上庙，着衫奠酒乞杯珓。许我曾为五日期，待得秋成敢忘报。阴阳水旱由天工，忧雨忧风愁杀侬。农商苦乐元不同，淮南不熟贩江东。"},
{"poem_name": "祷雨题张王庙", "poem_id": "xiazhi_166110", "poem_class": "夏至", "poet_dynasty": "宋朝", "poet": "叶适", "poem": "夏至老秧含寸荑，平田回回不敢犁。群农无计相聚泣，欲将泪点和乾泥。祠山今古同一敬，签封分明指休证。传言杯珓三日期，注绠翻车连晓暝。龙神波后何惨怆，昔睡今醒喜萧爽。人云天上行水曹，取此化权如反掌。浙河以东尽淮壖，哀哉震泽几为原。愿王顿首玉帝前，请赐此雨周无偏。"},
{"poem_name": "和梦得夏至忆苏州呈卢宾客", "poem_id": "xiazhi_8912", "poem_class": "夏至", "poet_dynasty": "唐朝", "poet": "白居易", "poem": "忆在苏州日，常谙夏至筵。粽香筒竹嫩，炙脆子鹅鲜。水国多台榭，吴风尚管弦。每家皆有酒，无处不过船。交印君相次，褰帷我在前。此乡俱老矣，东望共依然。洛下麦秋月，江南梅雨天。齐云楼上事，已上十三年。"},
{"poem_name": "山坡羊·未央怀古", "poem_id": "yingxiong_15997", "poem_class": "英雄", "poet_dynasty": "元朝", "poet": "张养浩", "poem": "三杰当日，俱曾此地，殷勤纳谏论兴废。见遗基，怎不伤悲！山河犹带英雄气，试上最高处闲坐地。东，也在图画里；西，也在图画里。"},
{"poem_name": "沧浪亭有感二首·莫倚危栏学冻吟", "poem_id": "yingxiong_36846", "poem_class": "英雄", "poet_dynasty": "宋朝", "poet": "钱时", "poem": "莫倚危栏学冻吟，英雄到此泪沾襟。纷纷只解毛锥子，毕竟何人办赤心。"},
{"poem_name": "黄州", "poem_id": "yingxiong_2283", "poem_class": "英雄", "poet_dynasty": "宋朝", "poet": "陆游", "poem": "局促常悲类楚囚， 迁流还叹学齐优。江声不尽英雄恨， 天意无私草木秋。万里羁愁添白发， 一帆寒日过黄州。君看赤壁终陈迹， 生子何须似仲谋！"},
{"poem_name": "夏日杂兴（四首）·夏至阴生景渐催", "poem_id": "xiazhi_102302", "poem_class": "夏至", "poet_dynasty": "明朝", "poet": "刘基", "poem": "夏至阴生景渐催，百年已半亦堪哀。葺鳞不入龙螭梦，铩羽何劳燕雀猜。雨砌蝉花粘碧草，风檐萤火出苍苔。细观景物宜消遣，寥落兼无浊酒杯。¤"},
{"poem_name": "题润州妙善前石羊", "poem_id": "yingxiong_25636", "poem_class": "英雄", "poet_dynasty": "唐朝", "poet": "罗隐", "poem": "紫髯桑盖此沈吟，很石犹存事可寻。汉鼎未安聊把手，楚醪虽满肯同心。英雄已往时难问，苔藓何知日渐深。还有市鄽沽酒客，雀喧鸠聚话蹄涔。"},
{"poem_name": "山居诗二十四首", "poem_id": "yingxiong_29228", "poem_class": "英雄", "poet_dynasty": "唐朝", "poet": "贯休", "poem": "休话喧哗事事难，山翁只合住深山。数声清磬是非外，一个闲人天地间。绿圃空阶云冉冉，异禽灵草水潺潺。无人与向群儒说，岩桂枝高亦好扳。难是言休即便休，清吟孤坐碧溪头。三间茆屋无人到，十里松阴独自游。明月清风宗炳社，夕阳秋色庾公楼。修心未到无心地，万种千般逐水流。好鸟声长睡眼开，好茶擎乳坐莓苔。不闻荣辱成番尽，只见熊罴作队来。诗里从前欺白雪，道情终遣似婴孩。由来此事知音少，不是真风去不回。万境忘机是道华，碧芙蓉里日空斜。幽深有径通仙窟，寂寞无人落异花。掣电浮云真好喻，如龙似凤不须夸。君看江上英雄冢，只有松根与柏槎。鞭后从他素发兼，涌清奔碧冷侵帘。高奇章句无人爱，澹泊身心举世嫌。白石桥高吟不足，红霞影暖卧无厌。居山别有非山意，莫错将予比宋纤。鸟外尘中四十秋，亦曾高挹汉诸侯。如斯标致虽清拙，大丈夫儿合自由。紫术黄菁苗蕺蕺，锦囊香麝语啾啾。终须心到曹溪叟，千岁槠根雪满头。慵甚嵇康竟不回，何妨方寸似寒灰。山精日作儿童出，仙者时将玉器来。筠帚扫花惊睡鹿，地垆烧树带枯苔。不行朝市多时也，许史金张安在哉。心心心不住希夷，石屋巉岩鬓发垂。养竹不除当路笋，爱松留得碍人枝。焚香开卷霞生砌，卷箔冥心月在池。多少故人头尽白，不知今日又何之。龙藏琅函遍九垓，霜钟金鼓振琼台。堪嗟一句无人得，遂使吾师特地来。无角铁牛眠少室，生儿石女老黄梅。令人转忆庞居士，天上人间不可陪。五岳烟霞连不断，三山洞穴去应通。石窗欹枕疏疏雨，水碓无人浩浩风。童子念经深竹里，猕猴拾虱夕阳中。因思往事抛心力，六七年来楚水东。尘埃中更有埃尘，时复双眉十为颦。赖有年光飞似箭，是何心地亦称人。回贤参孝时时说，蜂虿狼贪日日新。天意刚容此徒在，不堪惆怅不堪陈。翠窦烟岩画不成，桂华瀑沫杂芳馨。拨霞扫雪和云母，掘石移松得茯苓。好鸟傍花窥玉磬，嫩苔和水没金瓶。从他人说从他笑，地覆天翻也只宁。腾腾兀兀步迟迟，兆朕消磨只自知。龙猛金膏虽未作，孙登土窟且相宜。薜萝山帔偏能gx，橡栗年粮亦且支。已得真人好消息，人间天上更无疑。岚嫩风轻似碧纱，雪楼金像隔烟霞。葛苞玉粉生香垄，菌簇银钉满净楂。举世只知嗟逝水，无人微解悟空花。可怜扰扰尘埃里，双鬓如银事似麻。千岩万壑路倾欹，杉桧濛濛独掩扉。劚药童穿溪罅去，采花蜂冒晓烟归。闲行放意寻流水，静坐支颐到落晖。长忆南泉好言语，如斯痴钝者还稀。一庵冥目在穹冥，菌枕松床藓阵青。乳鹿暗行柽径雪，瀑泉微溅石楼经。闲行不觉过天井，长啸深能动岳灵。应恐无人知此意，非凡非圣独醒醒。慵刻芙蓉传永漏，休夸丽藻鄙汤休。且为小囤盛红粟，别有珍禽胜白鸥。拾栗远寻深涧底，弄猿多在小峰头。不能更出尘中也，百炼刚为绕指柔。业薪心火日烧煎，浪死虚生自古然。陆氏称龙终妄矣，汉家得鹿更空焉。白衣居士深深说，青眼胡僧远远传。刚地无人知此意，不堪惆怅落花前。露滴红兰玉满畦，闲拖象屣到峰西。但令心似莲花洁，何必身将槁木齐。古堑细烟红树老，半岩残雪白猿啼。虽然不是桃源洞，春至桃花亦满蹊。自休自已自安排，常愿居山事偶谐。僧采树衣临绝壑，狖争山果落空阶。闲担茶器缘青障，静衲禅袍坐绿崖。虚作新诗反招隐，出来多与此心乖。石垆金鼎红蕖嫩，香阁茶棚绿巘齐。坞烧崩腾奔涧鼠，岩花狼藉斗山鸡。蒙庄环外知音少，阮籍途穷旨趣低。应有世人来觅我，水重山叠几层迷。自古浮华能几几，逝波终日去滔滔。汉王废苑生秋草，吴主荒宫入夜涛。满屋黄金机不息，一头白发气犹高。岂知知足金仙子，霞外天香满毳袍。如愚何止直如弦，只合深藏碧嶂前。但见山中常有雪，不知世上是何年。野人爱向庵前笑，赤玃频来袖畔眠。只有逍遥好知己，何须更问洞中天。支公放鹤情相似，范泰论交趣不同。有念尽为烦恼相，无私方称水晶宫。香焚薝卜诸峰晓，珠掐金刚万境空。若买山资言不及，恒河沙劫用无穷。"},
{"poem_name": "别杨驸马", "poem_id": "yingxiong_58327", "poem_class": "英雄", "poet_dynasty": "宋朝", "poet": "汪元量", "poem": "去去马空冀北，行行鹤度辽东。弹铗三千客里，囊锥十九人中。杜子肯依严武，孔融不下曹公。南八男儿如此，杀身方是英雄。"},
{"poem_name": "送李副使赴碛西官军", "poem_id": "yingxiong_2256", "poem_class": "英雄", "poet_dynasty": "唐朝", "poet": "岑参", "poem": "火山六月应更热，赤亭道口行人绝。知君惯度祁连城，岂能愁见轮台月。脱鞍暂入酒家垆，送君万里西击胡。功名祗向马上取，真是英雄一丈夫。"},
{"poem_name": "玉斗歌", "poem_id": "yingxiong_43612", "poem_class": "英雄", "poet_dynasty": "宋朝", "poet": "刘翰", "poem": "汉兵咸阳未休舍，楚王长歌到戏下。项伯夜入张良营，沛公仓皇出城谢。自言戮力共攻秦，不意入关成此勋。闭关籍民备他盗，尽封府库待行军。项庄拔剑项伯起，汉楚兴亡在今尔。鸿门壮士斩关来，慷慨一卮谁惧死。君不见秦亡鹿走骊出倾，四方尽起诸侯兵。龙颜隆准泗上长，天之所授谁能争。英雄肯落他人手，独遣谋臣谈辩口。君王间道却归来，满地秋声鸣玉斗。"},
{"poem_name": "古剑篇", "poem_id": "yingxiong_64475", "poem_class": "英雄", "poet_dynasty": "唐朝", "poet": "郭元振", "poem": "君不见昆吾铁冶飞炎烟，红光紫气俱赫然。良工锻炼凡几年，铸得宝剑名龙泉。龙泉颜色如霜雪，良工咨嗟叹奇绝。琉璃玉匣吐莲花，错镂金环映明月。正逢天下无风尘，幸得周防君子身。精光黯黯青蛇色，文章片片绿龟鳞。非直结交游侠子，亦曾亲近英雄人。何言中路遭弃捐，零落漂沦古狱边。虽复尘埋无所用，犹能夜夜气冲天。"},
{"poem_name": "塞下曲·伏波惟愿裹尸还", "poem_id": "yingxiong_18801", "poem_class": "英雄", "poet_dynasty": "唐朝", "poet": "李益", "poem": "伏波惟愿裹尸还，定远何须生入关。莫遣只轮归海窟，仍留一箭射天山。"},
{"poem_name": "日月无情", "poem_id": "yingxiong_35956", "poem_class": "英雄", "poet_dynasty": "唐朝", "poet": "徐夤", "poem": "日月无情也有情，朝升夕没照均平。虽催前代英雄死，还促后来贤圣生。三尺灵乌金借耀，一轮飞镜水饶清。凭谁筑断东溟路，龙影蝉光免运行。"},
{"poem_name": "登夏州城楼", "poem_id": "yingxiong_25415", "poem_class": "英雄", "poet_dynasty": "唐朝", "poet": "罗隐", "poem": "寒城猎猎戍旗风，独倚危楼怅望中。万里山河唐土地，千年魂魄晋英雄。离心不忍听边马，往事应须问塞鸿。好脱儒冠从校尉，一枝长戟六钧弓。"},
{"poem_name": "孤山和李鹤田", "poem_id": "yingxiong_58294", "poem_class": "英雄", "poet_dynasty": "宋朝", "poet": "汪元量", "poem": "湖上悲风舞白杨，英雄凋尽只堪伤。花飞废苑怜铜马，草没荒坟卧石羊。人在醉中春已晚，客於愁处日偏长。林西楼观青红湿，又逊僧官燕梵王。"},
{"poem_name": "咏史诗·李陵台", "poem_id": "yingxiong_61432", "poem_class": "英雄", "poet_dynasty": "唐朝", "poet": "胡曾", "poem": "北入单于万里疆，五千兵败滞穷荒。英雄不伏蛮夷死，更筑高台望故乡。"},
{"poem_name": "石将军战场歌", "poem_id": "yingxiong_35722", "poem_class": "英雄", "poet_dynasty": "明朝", "poet": "李梦阳", "poem": "清风店南逢父老，告我己巳年间事；店北犹存古战场，遗镞尚带勤王字。忆昔蒙尘实惨怛，反覆势如风雨至；紫荆关头昼吹角，杀气军声满幽朔。胡儿饮马彰义门，烽火夜照燕山云；内有于尚书，外有石将军。石家官军若雷电，天清野旷来酣战；朝廷既失紫荆关，吾民岂保清风店。牵爷负子无处逃，哭声震天风怒号；儿女牀头伏鼓角，野人屋上看旌旄。将军此时挺戈出，杀敌不异草与蒿；追北归来血洗刀，白日不动苍天高。万里烟尘一剑扫，父子英雄古来少；单于痛哭倒马关，羯奴半死飞狐道。处处惧声噪鼓旗，家家牛酒犒王师；应迫汉室嫖姚将，还忆唐家郭子仪。沈吟此事六十春，此地经过泪满巾；黄云落日古骨白，沙砾惨淡愁行人。行人来折战场柳，下马坐望居庸口。却忆千官迎驾初，千乘万骑下皇都；乾坤得见中兴主，杀伐重闻载造图。姓名应勒云台上，如此战功天下无！呜呼战功今已无，安得再生此辈西备胡。"},
{"poem_name": "过扬子江二首", "poem_id": "yingxiong_1761", "poem_class": "英雄", "poet_dynasty": "宋朝", "poet": "杨万里", "poem": "其一只有清霜冻太空，更无半点荻花风。天开云雾东南碧，日射波涛上下红。千载英雄鸿去外，六朝形胜雪晴中。携瓶自汲江心水，要试煎茶第一功。其二天将天堑护吴天，不数崤函百二关。万里银河泻琼海，一双玉塔表金山。旌旗隔岸淮南近，鼓角吹霜塞北闲。多谢江神风色好，沧波千顷片时间。"},
{"poem_name": "题鄂王墓", "poem_id": "yingxiong_15406", "poem_class": "英雄", "poet_dynasty": "宋朝", "poet": "叶绍翁", "poem": "万古知心只老天，英雄堪恨复堪怜。如公更缓须臾死，此虏安能八十年。漠漠凝尘空偃月，堂堂遗像在凌烟。早知埋骨西湖路，学取鸱夷理钓船。"},
{"poem_name": "庆东原·次马致远先辈韵", "poem_id": "yingxiong_807", "poem_class": "英雄", "poet_dynasty": "元朝", "poet": "张可久", "poem": "诗情放，剑气豪。英雄不把穷通较。江中斩蛟，云间射雕，席上挥毫。他得志笑闲人，他失脚闲人笑。"},
{"poem_name": "筹笔驿", "poem_id": "yingxiong_25404", "poem_class": "英雄", "poet_dynasty": "唐朝", "poet": "罗隐", "poem": "抛掷南阳为主忧，北征东讨尽良筹。时来天地皆同力，运去英雄不自由。千里山河轻孺子，两朝冠剑恨谯周。唯余岩下多情水，犹解年年傍驿流。"},
{"poem_name": "索云叔新茶", "poem_id": "meiyu_40588", "poem_class": "梅雨", "poet_dynasty": "元朝", "poet": "方回", "poem": "谷雨已过又梅雨，故山犹未致新茶。清风两腋玉川句，三百团应似太夸。"},
{"poem_name": "水乡酌别但能之主管，能之将过石康", "poem_id": "meiyu_88754", "poem_class": "梅雨", "poet_dynasty": "宋朝", "poet": "范成大", "poem": "南郭河桥市井喧，绿荷香处有江天。一帘梅雨炉烟外，三叠阳关烛泪前。马耳西风君并海，船头北渚我归田。後期只恐参商似，且醉金槽四十弦。"},
{"poem_name": "始晴至城东别墅二首·逾月黄梅雨", "poem_id": "meiyu_39370", "poem_class": "梅雨", "poet_dynasty": "元朝", "poet": "方回", "poem": "逾月黄梅雨，河流屡溢涯。蚁宫危智伯，萤烛困栾巴。忽喜迎初日，犹嫌见早霞。淡晴城外路，缓马过荷花。"},
{"poem_name": "送魏校书兼呈曹使君", "poem_id": "meiyu_25834", "poem_class": "梅雨", "poet_dynasty": "唐朝", "poet": "罗隐", "poem": "乱离无计驻生涯，又事东游惜岁华。村店酒旗沽竹叶，野桥梅雨泊芦花。雠书发迹官虽屈，负米安亲路不赊。应见使君论世旧，扫门重得向曹家。"},
{"poem_name": "题白渡方氏听蛙亭", "poem_id": "meiyu_48622", "poem_class": "梅雨", "poet_dynasty": "宋朝", "poet": "刘克庄", "poem": "塘水拍堤科斗生，想君亭子俯幽清。黄梅雨足野田润，牡菊烟收村墅晴。莫信人嫌无理闹，颇疑渠有不平鸣。画堂方喜听琴阮，谁爱天然律吕声。"},
{"poem_name": "西江上送渔父", "poem_id": "meiyu_13687", "poem_class": "梅雨", "poet_dynasty": "唐朝", "poet": "温庭筠", "poem": "却逐严光向若耶，钓轮菱棹寄年华。三秋梅雨愁枫叶，一夜篷舟宿苇花。不见水云应有梦，偶随鸥鹭便成家。白蘋风起楼船暮，江燕双双五两斜。"},
{"poem_name": "南歌子·湖景", "poem_id": "meiyu_10201", "poem_class": "梅雨", "poet_dynasty": "宋朝", "poet": "苏轼", "poem": "古岸开青葑，新渠走碧流。会看光满万家楼。记取他年扶路、入西州。佳节连梅雨，馀生寄叶舟。只将菱角与鸡头。更有月明千顷、一时留。"},
{"poem_name": "梅雨五绝·梅雨暂收斜照明", "poem_id": "meiyu_87773", "poem_class": "梅雨", "poet_dynasty": "宋朝", "poet": "范成大", "poem": "梅雨暂收斜照明，去年无此一日晴。忽思城东黄篾舫，卧听打鼓踏车声。"},
{"poem_name": "送王校书往清源", "poem_id": "meiyu_36050", "poem_class": "梅雨", "poet_dynasty": "唐朝", "poet": "徐夤", "poem": "南国贤侯待德风，长途仍借九花骢。清歌早贯骊龙颔，丹桂曾攀玉兔宫。杨柳堤边梅雨熟，鹧鸪声里麦田空。吟诗台上如相问，与说蟠溪直钓翁。"},
{"poem_name": "送黄五舅得武陵校官还辰州寓居省侍", "poem_id": "luhua_230306", "poem_class": "芦花", "poet_dynasty": "元朝", "poet": "揭傒斯", "poem": "宁上山头种禾黍，莫向他乡作羁旅。山田得雨尚有年，他乡憔悴何人怜。一身千里家何在，全家更在沅湘外。独树鸡鸣枫叶飞，荒村雁没芦花碎。亲在穷边望子还，子在长途衣复单。居无寸田出无仆，明年作官当食禄。"},
{"poem_name": "河渎神·古树噪寒鸦", "poem_id": "luhua_23202", "poem_class": "芦花", "poet_dynasty": "唐朝", "poet": "张泌", "poem": "古树噪寒鸦，满庭枫叶芦花。昼灯当午隔轻纱，画阁珠帘影斜¤门外往来祈赛客，翩翩帆落天涯。回首隔江烟火，渡头三两人家。"},
{"poem_name": "有菊为盛德彰赋", "poem_id": "luhua_320161", "poem_class": "芦花", "poet_dynasty": "明朝", "poet": "顾清", "poem": "江南人家誇有竹，君家有竹还有菊。延年一脉是仙传，不数江头千亩绿。茅檐萧洒纸窗净，竹阑宛转苔阶曲。畦分种别人事尽，雨沐风晞生意足。八月欲尽九月初，霜风渐高木叶枯。邻家萧条我富贵，金钗玉佩罗庭除。湘累放逐怨枯槁，渊明亦为五斗驱。南阳老人空寿考，食粟饮水终痴愚。不如先生生长太平世，读书卖药至老不受樊笼拘。菊花本是萧散物，亦自乐与君为徒。自从入京师，十年无地容挥锄。盆栽担买不快意，梦中往往寻郊居。老去君方厌尘土，病来我正思江湖。青山何日遂东去，一舟定与鸱夷俱。疏篱矮屋时入眼，枫叶芦花堪画图。此时我家菊亦盛，亭馆亦可罗尊壶。君来不惮百里远，我能无酒为君沽。长安在西向东笑，只恐春风桃李背面偷揶揄。"},
{"poem_name": "林子山画二首·其二·秋江意钓", "poem_id": "luhua_350403", "poem_class": "芦花", "poet_dynasty": "元朝", "poet": "凌云翰", "poem": "雨过矶头流水香，水深更放钓丝长。分明一段江南意，枫叶芦花共夕阳。"},
{"poem_name": "送别", "poem_id": "luhua_1103", "poem_class": "芦花", "poet_dynasty": "唐朝", "poet": "李白", "poem": "寻阳五溪水，沿洄直入巫山里。胜境由来人共传，君到南中自称美。送君别有八月秋，飒飒芦花复益愁。云帆望远不相见，日暮长江空自流。"},
{"poem_name": "京口闲居寄京洛友人", "poem_id": "luhua_19236", "poem_class": "芦花", "poet_dynasty": "唐朝", "poet": "许浑", "poem": "吴门烟月昔同游，枫叶芦花并客舟。聚散有期云北去，浮沈无计水东流。一尊酒尽青山暮，千里书回碧树秋。何处相思不相见，凤城龙阙楚江头。"},
{"poem_name": "长风沙", "poem_id": "luhua_220346", "poem_class": "芦花", "poet_dynasty": "宋朝", "poet": "蔡戡", "poem": "舟人指点长风沙，寂寞烟村三数家。寒日荧荧照枫叶，霜风槭槭飞芦花。江头景物自不恶，买鱼沽酒时独酌。扁舟日日弄烟波，此生空羡渔家乐。"},
{"poem_name": "督兵后还省发吉州", "poem_id": "luhua_311991", "poem_class": "芦花", "poet_dynasty": "明朝", "poet": "蔡汝楠", "poem": "劳师久驻碧江濆，白鹭青螺证昔闻。已挂归心行省月，尚余游兴隔洲云。曲滩枫叶回渔棹，两岸芦花叫雁群。堪叹清波照尘绂，关山羽檄转纷纷。"},
{"poem_name": "句·新霜染枫叶", "poem_id": "luhua_215565", "poem_class": "芦花", "poet_dynasty": "五代", "poet": "杨徽之", "poem": "新霜染枫叶，皎月借芦花。废宅寒塘水，荒坟宿草烟。"},
{"poem_name": "秋日燕城杂赋五首·其一", "poem_id": "luhua_349016", "poem_class": "芦花", "poet_dynasty": "明朝", "poet": "刘崧", "poem": "南城土垣故不塌，西宫渠水自相通。野芦花侣杨花白，蕊木叶如枫叶红。"},
{"poem_name": "蝶恋花·舟泊浔阳城下住", "poem_id": "luhua_12022", "poem_class": "芦花", "poet_dynasty": "宋朝", "poet": "秦观", "poem": "舟泊浔阳城下住。杳蔼昏鸦，点点云边树。九派江分从此去。烟波一望空无际。今夜月明风细细。枫叶芦花，的是凄凉地。不必琵琶能触意。一樽自湿青衫泪。"},
{"poem_name": "泊阊门", "poem_id": "luhua_310217", "poem_class": "芦花", "poet_dynasty": "元朝", "poet": "顾瑛", "poem": "枫叶芦花暗画船，银筝断绝十三弦。西风只在寒山寺，长送钟声搅客眠。"},
{"poem_name": "渔庄款歌二首·其二", "poem_id": "luhua_334165", "poem_class": "芦花", "poet_dynasty": "明朝", "poet": "李瓒", "poem": "纤纤新月上帘钩，枫叶芦花隔水秋。一曲清歌来送酒，双鬟小妓木兰舟。"},
{"poem_name": "道人北山来", "poem_id": "youzi_90000", "poem_class": "游子", "poet_dynasty": "宋朝", "poet": "王安石", "poem": "道人北山来，问松我东冈。举手指屋脊，云今如此长。开田故岁收，种果今年尝。告叟去复来，耘锄尚康强。死狐正首丘，游子思故乡。嗟我行老矣，坟墓安可忘。"},
{"poem_name": "双调·蟾宫曲·春情", "poem_id": "youzi_854", "poem_class": "游子", "poet_dynasty": "元朝", "poet": "徐再思", "poem": "平生不会相思，才会相思，便害相思。身似浮云，心如飞絮，气若游丝。空一缕余香在此，盼千金游子何之。证候来时，正是何时？灯半昏时，月半明时。"},
{"poem_name": "陌头", "poem_id": "youzi_37510", "poem_class": "游子", "poet_dynasty": "宋朝", "poet": "释文珦", "poem": "陌头游子矜年少，争把夭桃林貌红。老眼看来浑似梦，开时便与落时同。"},
{"poem_name": "别离", "poem_id": "youzi_29476", "poem_class": "游子", "poet_dynasty": "唐朝", "poet": "陆龟蒙", "poem": "丈夫非无泪，不洒离别间。杖剑对尊酒，耻为游子颜。蝮蛇一螫手，壮士即解腕。所志在功名，离别何足叹。"},
{"poem_name": "宿青溪驿奉怀张员外十五兄之绪", "poem_id": "youzi_6451", "poem_class": "游子", "poet_dynasty": "唐朝", "poet": "杜甫", "poem": "漾舟千山内，日入泊枉渚。我生本飘飘，今复在何许。石根青枫林，猿鸟聚俦侣。月明游子静，畏虎不得语。中夜怀友朋，乾坤此深阻。浩荡前后间，佳期付荆楚。"},
{"poem_name": "秋日怀吾子行", "poem_id": "youzi_42520", "poem_class": "游子", "poet_dynasty": "元朝", "poet": "仇远", "poem": "秋高天阔雁南翔，游子愀然思故乡。重阳正当风雨近，三径故应松菊荒。酒酣耳热狂无益，江空目短愁何长。青山在望有晴日，我欲振衣千仞冈。"},
{"poem_name": "送应氏二首", "poem_id": "youzi_10537", "poem_class": "游子", "poet_dynasty": "三国", "poet": "曹植", "poem": "其一步登北邙阪，遥望洛阳山。洛阳何寂寞，宫室尽烧焚。垣墙皆顿擗，荆棘上参天。不见旧耆老，但睹新少年。侧足无行径，荒畴不复田。游子久不归，不识陌与阡。中野何萧条，千里无人烟。念我平常居，气结不能言。其二清时难屡得，嘉会不可常。天地无终极，人命若朝霜。愿得展嬿婉，我友之朔方。亲昵并集送，置酒此河阳。中馈岂独薄？宾饮不尽觞。爱至望苦深，岂不愧中肠？山川阻且远，别促会日长。愿为比翼鸟，施翮起高翔。"},
{"poem_name": "送魏万之京", "poem_id": "youzi_640", "poem_class": "游子", "poet_dynasty": "唐朝", "poet": "李颀", "poem": "朝闻游子唱离歌，昨夜微霜初渡河。鸿雁不堪愁里听，云山况是客中过。关城树色催寒近，御苑砧声向晚多。莫见长安行乐处，空令岁月易蹉跎。"},
{"poem_name": "送刘方平", "poem_id": "youzi_17294", "poem_class": "游子", "poet_dynasty": "唐朝", "poet": "李颀", "poem": "绮纨游上国，多作少年行。二十二词赋，惟君著美名。童颜且白皙，佩德如瑶琼。荀氏风流盛，胡家公子清。有才不偶谁之过，肯即藏锋事高卧。洛阳草色犹自春，游子东归喜拜亲。漳水桥头值鸣雁，朝歌县北少行人。别离斗酒心相许，落日青郊半微雨。请君骑马望西陵，为我殷勤吊魏武。"},
{"poem_name": "游子", "poem_id": "youzi_7534", "poem_class": "游子", "poet_dynasty": "唐朝", "poet": "贾岛", "poem": "游子喜乡远，非吾忆归庐。谁知奔他山，自欲早旋车。朝赏暮已足，图归愿无馀。当期附鹏翼，未偶方踌躇。"},
{"poem_name": "九月十八日山中见杜鹃花复开", "poem_id": "youzi_27214", "poem_class": "游子", "poet_dynasty": "宋朝", "poet": "梅尧臣", "poem": "山中泉壑暖，幽木寒更华。春鸟各噤口，游子未还家。云谁未及还，对此重兴嗟。何必因啼血，颜色胜曙霞。"},
{"poem_name": "怨别", "poem_id": "youzi_7232", "poem_class": "游子", "poet_dynasty": "唐朝", "poet": "孟郊", "poem": "一别一回老，志士白发早。在富易为容，居贫难自好。沉忧损性灵，服药亦枯槁。秋风游子衣，落日行远道。君问去何之，贱身难自保。"},
{"poem_name": "春日独坐，寄郑明府", "poem_id": "youzi_4773", "poem_class": "游子", "poet_dynasty": "唐朝", "poet": "李白", "poem": "燕麦青青游子悲，河堤弱柳郁金枝。长条一拂春风去，尽日飘扬无定时。我在河南别离久，那堪坐此对窗牖。情人道来竟不来，何人共醉新丰酒。"},
{"poem_name": "自武林至丁郭舟中杂兴八首·其一", "poem_id": "youcaihua_300101", "poem_class": "油菜花", "poet_dynasty": "明朝", "poet": "刘琏", "poem": "舟行淹宿雨，稍霁汎通川。深雾群山没，长天旷野连。桃开榆叶小，麦秀菜花鲜。渐喜升平象，高飞见纸鸢。"},
{"poem_name": "芙蓉花歌", "poem_id": "youzi_37210", "poem_class": "游子", "poet_dynasty": "宋朝", "poet": "释文珦", "poem": "东邻槛外芙蓉花，初开粲粲如朝霞。今朝花谢枝空在，绕树千回只叹嗟。花谢明年还复开，红颜已去终难回。人生不及花枝耐，况有流光白发催。游子对花心尽醉，老翁见之如梦寐。解把浮生比梦中，肯计荣华与憔悴。"},
{"poem_name": "春陪商州裴使君游石娥溪", "poem_id": "youzi_2165", "poem_class": "游子", "poet_dynasty": "唐朝", "poet": "李白", "poem": "裴公有仙标，拔俗数千丈。澹荡沧洲云，飘颻紫霞想。剖竹商洛间，政成心已闲。萧条出世表，冥寂闭玄关。我来属芳节，解榻时相悦。蹇帷对云峰，扬袂指松雪。暂出东城边，遂游西岩前。横天耸翠壁，喷壑鸣红泉。寻幽殊未歇，爱此春光发。溪傍饶名花，石上有好月。命驾归去来，露华生翠苔。淹留惜将晚，复听清猿哀。清猿断人肠，游子思故乡。明发首东路⒀，此欢焉可忘。"},
{"poem_name": "上元后三日同金茂园胡蔚岩汪总中买舟过冯子皋森竹园", "poem_id": "youcaihua_265188", "poem_class": "油菜花", "poet_dynasty": "清朝", "poet": "张维屏", "poem": "春在山颠又水涯，一枝柔橹划涟漪。暖风吹我意常醉，村路引人行不疲。鸡犬声从深树认，田园味让老农知。菜花香处柴门掩，写出储王画里诗。"},
{"poem_name": "乌夜啼·春江一望微茫", "poem_id": "youcaihua_195964", "poem_class": "油菜花", "poet_dynasty": "宋朝", "poet": "郑熏初", "poem": "春江一望微茫。辨桅樯。无限青青麦里、菜花黄。今古恨，登临泪，几斜阳。不是寄奴住处、也凄凉。"},
{"poem_name": "自葛阳驰广济驿轺中即事·其一", "poem_id": "youcaihua_372631", "poem_class": "油菜花", "poet_dynasty": "明朝", "poet": "张萱", "poem": "山城雾散促晨装，晓日新晴野草芳。最喜褰帏看不尽，麦苗青处菜花黄。"},
{"poem_name": "即事·菜花随麦长", "poem_id": "youcaihua_129535", "poem_class": "油菜花", "poet_dynasty": "宋朝", "poet": "舒岳祥", "poem": "菜花随麦长，田水入池平。此景寻常有，何人自在行。"},
{"poem_name": "望江南·思晴好，日影漏些儿", "poem_id": "youcaihua_35444", "poem_class": "油菜花", "poet_dynasty": "唐朝", "poet": "黄公绍", "poem": "思晴好，日影漏些儿。油菜花间蝴蝶舞，刺桐枝上鹁鸠啼。闲坐看春犁。"},
{"poem_name": "秋日园居口号六十章·其五十", "poem_id": "youcaihua_372436", "poem_class": "油菜花", "poet_dynasty": "明朝", "poet": "张萱", "poem": "菜花犹自飞蝴蝶，田畯相招携野馌。莎鸡在野夜何其，井上梧桐飘一叶。"},
{"poem_name": "晓出黄山寺", "poem_id": "youcaihua_186944", "poem_class": "油菜花", "poet_dynasty": "宋朝", "poet": "高翥", "poem": "晓上篮舆出宝坊，野塘山路尽春光。试穿松影登平陆，已觉锺声在上方。草色溪流高下碧，菜花杨柳浅深黄。杖藜切莫匆匆去，有伴行春不要忙。"},
{"poem_name": "次意一先生仙霞壁间韵", "poem_id": "youcaihua_298965", "poem_class": "油菜花", "poet_dynasty": "宋朝", "poet": "朱继芳", "poem": "回首仙源隔彩霞，丛祠攫肉有饥鸦。贞元朝士重来晚，不见桃花见菜花。"},
{"poem_name": "春日田园杂兴", "poem_id": "youcaihua_297270", "poem_class": "油菜花", "poet_dynasty": "宋朝", "poet": "凭澄", "poem": "编兰春思倩吟鞭，著面和风软似绵。黄犊鸟犍秧过候，雄蜂雌蝶菜花天。把钥健妇踏烟垄，抱瓮丈人分野泉。忙事兰心在何处，流莺不听听啼鹃。"},
{"poem_name": "寻龙山纪游", "poem_id": "youcaihua_260576", "poem_class": "油菜花", "poet_dynasty": "汉朝", "poet": "刘雄", "poem": "蠹鱼生涯亦堪伤，左绵春色可断肠。力疾寻胜就山水，已见四野菜花黄。小艇欹侧入溶洞，石壁嵚嵜出剑铓。移时舍舟即平地，石磴高下曲径长。穿行颇觉折腰累，豁然开朗透天光。百舌竞春啼不住，日影筛金撒林篁。拾级以登得古镇，具体而微民俗彰。传闻布景供戏剧，生世何殊戏一场。山中石林称壮观，瑶草奇花共芬芳。虎踞龙蹲态各异，茧足未碍遍徜徉。才探深谷名忘忧，又上高亭号望乡。俯瞰城郭小如丸，江流似带失洋洋。我今客舍逾一纪，行年亦复四十强。百无一用更无成，蹉跎唯得两鬓霜。转念蜉蝣在天地，何足芥蒂齐得丧。鼎鼎百年休自苦，有山便登水便航。"},
{"poem_name": "题梁贤巽公房", "poem_id": "youcaihua_26190", "poem_class": "油菜花", "poet_dynasty": "唐朝", "poet": "齐己", "poem": "吴王庙侧有高房，帘影南轩日正长。吹苑野风桃叶碧，压畦春露菜花黄。悬灯向后惟冥默，凭案前头即渺茫。知有虎溪归梦切，寺门松折社僧亡。"},
{"poem_name": "村舍", "poem_id": "youcaihua_371705", "poem_class": "油菜花", "poet_dynasty": "清朝", "poet": "祝哲", "poem": "土垣竹舍惬幽寻，社后风光压昼阴。积雨市堆山笋贱，冲烟人入菜花深。偶然薄饭过邻叟，颇耐清眠听野禽。彷佛鹿门偕隐处，卜居何日遂初心。"},
{"poem_name": "壬戌二月", "poem_id": "youcaihua_186657", "poem_class": "油菜花", "poet_dynasty": "宋朝", "poet": "徐玑", "poem": "山城二月景如何，行处时时听踏歌。淡色似黄杨叶小，浓香如蜜菜花多。春容每到晴时改，天气偏从雨后和。好向溪头寻钓侣，小溪边夕涨清波。"},
{"poem_name": "宿沣曲僧舍", "poem_id": "youcaihua_13442", "poem_class": "油菜花", "poet_dynasty": "唐朝", "poet": "温庭筠", "poem": "东郊和气新，芳霭远如尘。客舍停疲马，僧墙画故人。沃田桑景晚，平野菜花春。更想严家濑，微风荡白蘋."},
{"poem_name": "题郑子寿野趣", "poem_id": "youcaihua_123212", "poem_class": "油菜花", "poet_dynasty": "宋朝", "poet": "戴复古", "poem": "菜花园圃槿花离，麦满前坡水满池。野花横竿拦鸭过，牧儿携笛倚牛吹。"},
{"poem_name": "贺罗明仲得家报生孙", "poem_id": "jiashu_314407", "poem_class": "家书", "poet_dynasty": "明朝", "poet": "倪岳", "poem": "家书夜到急张灯，喜报兰芽一叶增。喜尔竟烦诗纪梦，崭然终拟寿为朋。人间鹤骨真无价，天上鹓雏信有凭。已办含饴娱綵服，乡心遥转辘轳绳。"},
{"poem_name": "回至涿州", "poem_id": "jiashu_160490", "poem_class": "家书", "poet_dynasty": "宋朝", "poet": "郑獬", "poem": "来时正犯长安雪，今见春风入塞初。为问行人多少喜，燕山南畔得家书。"},
{"poem_name": "塞下曲二首", "poem_id": "jiashu_34259", "poem_class": "家书", "poet_dynasty": "唐朝", "poet": "令狐楚", "poem": "雪满衣裳冰满须，晓随飞将伐单于。平生意气今何在，把得家书泪似珠。边草萧条塞雁飞，征人南望泪沾衣。黄尘满面长须战，白发生头未得归。"},
{"poem_name": "客中遇乡友季芳远归省亲", "poem_id": "jiashu_230989", "poem_class": "家书", "poet_dynasty": "宋朝", "poet": "真山民", "poem": "河梁邂逅话襟期，猎猎西风透裌衣。酒脸未随红叶醉，乡心先逐白云飞。客中送客难为别，山上安山胡不归。借使家书君可寄，此间无复问庭帏。"},
{"poem_name": "烧火用陈西麓韵", "poem_id": "jiashu_120371", "poem_class": "家书", "poet_dynasty": "宋朝", "poet": "王之道", "poem": "烧火驱寒去，衔杯待暖回。家书万金值，怀抱一时开。腊雪犹栖树，风光已着梅。相过随处好，未怪损梅苔。"},
{"poem_name": "忆浮家洞", "poem_id": "jiashu_278281", "poem_class": "家书", "poet_dynasty": "宋朝", "poet": "林亦之", "poem": "万竹苍苍乌鸟啼，一江渺渺薜萝西。幽怀动处兰初长，好句来时月已低。年岁却从为客尽，家书长是倩人题。疎钟日落孤村立，秋燕梁空归思迷。"},
{"poem_name": "泛楚江", "poem_id": "jiashu_19823", "poem_class": "家书", "poet_dynasty": "唐朝", "poet": "崔涂", "poem": "九重城外家书远，百里洲前客棹还。金印碧幢如见问，一生安稳是长闲。"},
{"poem_name": "得家信", "poem_id": "jiashu_96877", "poem_class": "家书", "poet_dynasty": "宋朝", "poet": "方岳", "poem": "云冻窗棂香未残，月欹沙渚角声乾。相思千里梦初断，又是五更霜正寒。客路不知花代谢，家书只报竹平安。诗情却与山如旧，但做吾乡一等看。"},
{"poem_name": "比与成父别谓先行矣及再至溧阳则犹未也留数", "poem_id": "jiashu_71399", "poem_class": "家书", "poet_dynasty": "宋朝", "poet": "赵蕃", "poem": "分携决意归先我，邂逅尚留翻挽渠。已是常饥思稚子，更逾三月欠家书。岁云莫矣嗟何及，归去来兮计莫如。壮志渡江叻击楫，老怀寻壑愿巾车。"},
{"poem_name": "秋原野望", "poem_id": "jiashu_193042", "poem_class": "家书", "poet_dynasty": "唐朝", "poet": "杨凌", "poem": "客雁秋来次第逢，家书频寄两三封。夕阳天外云归尽，乱见青山无数峰。"},
{"poem_name": "渔家傲·寄仲高", "poem_id": "jiashu_51246", "poem_class": "家书", "poet_dynasty": "宋朝", "poet": "陆游", "poem": "东望山阴何处是？往来一万三千里。写得家书空满纸！流清泪，书回已是明年事。　寄语红桥桥下水，扁舟何日寻兄弟？　行遍天涯真老亦！愁无寐，鬓丝几缕茶烟里。"},
{"poem_name": "折丹桂·照人何处双瞳碧", "poem_id": "jiashu_28096", "poem_class": "家书", "poet_dynasty": "宋朝", "poet": "王之道", "poem": "照人何处双瞳碧，欲去江城北。过江风顺莫迟留，快雁序、飞联翼。西湖花柳传消息，知是东君客。家书须办写泥金，报科名、题淡墨。"},
{"poem_name": "病中·官冷经过少", "poem_id": "jiashu_159379", "poem_class": "家书", "poet_dynasty": "宋朝", "poet": "晁公溯", "poem": "官冷经过少，门寒亦懒开。雨余苔及榻，病起研生埃。客泪随猿落，家书想雁来。似闻溪上柳，一一报春回。"},
{"poem_name": "晚憩田家二绝·家书未到鹊先喜", "poem_id": "jiashu_133065", "poem_class": "家书", "poet_dynasty": "宋朝", "poet": "王炎", "poem": "家书未到鹊先喜，春事无多莺又啼。偶对好山留客坐，绿阴遮屋日将西。"},
{"poem_name": "喜子及第", "poem_id": "jiashu_312108", "poem_class": "家书", "poet_dynasty": "宋朝", "poet": "张师锡", "poem": "御榜今朝至，见名心始安。尔能俱中第，吾遂可休官。贺客留连饮，家书反覆看。世科谁不继，得慰二亲难。"},
{"poem_name": "所感吟", "poem_id": "jiashu_94081", "poem_class": "家书", "poet_dynasty": "宋朝", "poet": "邵雍", "poem": "人生无定准，事体有多端。客宦危疑处，家书子细看。既曾忧险阻，方信喜平安。男子平生事，须于痛定观。"},
{"poem_name": "渡江", "poem_id": "jiashu_32026", "poem_class": "家书", "poet_dynasty": "唐朝", "poet": "司空图", "poem": "秋江共僧渡，乡泪滴船回。一夜吴船梦，家书立马开。"},
{"poem_name": "秋日登南城台", "poem_id": "jiashu_228022", "poem_class": "家书", "poet_dynasty": "宋朝", "poet": "陶弼", "poem": "江国家书少，秋台寒草生。无人来远渡，尽日上高城。落照悬渔布，孤烟起戍营。东篱故园菊，又向酒中倾。"},
{"poem_name": "日人石井君索和即用原韵", "poem_id": "yingxiong_35642", "poem_class": "英雄", "poet_dynasty": "近现代", "poet": "秋瑾", "poem": "漫云女子不英雄，万里乘风独向东。诗思一帆海空阔，梦魂三岛月玲珑。铜驼已陷悲回首，汗马终惭未有功。如许伤心家国恨，那堪客里度春风。"},
{"poem_name": "舟天柱绝峰", "poem_id": "jiashu_276837", "poem_class": "家书", "poet_dynasty": "宋朝", "poet": "陈洵直", "poem": "洞天三釂碧琳腴，大涤峰高蹑太虚。落日寒山宫阙近，恨无人寄绝家书。"},
{"poem_name": "项羽里", "poem_id": "yingxiong_57862", "poem_class": "英雄", "poet_dynasty": "宋朝", "poet": "林景熙", "poem": "英雄盖世竟何为，故里凄凉越水涯。百二势倾争逐鹿，八千兵散独乘骓。计疏白璧孤臣去，泪落乌江后骑追。遗庙荒林人酹酒，至今春草舞虞姬。"},
{"poem_name": "吊岳王墓", "poem_id": "yingxiong_35713", "poem_class": "英雄", "poet_dynasty": "明朝", "poet": "高启", "poem": "大树无枝向北风，十年遗恨泣英雄。班师诏已来三殿，射虏书犹说两宫。每忆上方谁请剑，空嗟高庙自藏弓。栖霞岭上今回首，不见诸陵白露中。"},
{"poem_name": "上荆南府主三让德政碑", "poem_id": "yingxiong_29026", "poem_class": "英雄", "poet_dynasty": "唐朝", "poet": "贯休", "poem": "明明赫赫中兴主，动纳诸隍冠前古。四海英雄尽戢兵，皆如圪圪天金柱。万姓多论政与德，请树丰碑似山岳。一从寇灭二十年，琬琰雕镌赐重叠。荆州化风何卓异，寡欲无为合天地。虽立贞碑与众殊，字字皆是吾皇意。君侯捧碑西拜泣，臣且何人恩洊及。凤凰衔下雕龙文，德昧政虚争敢立。函封三奏心匍匐，坚让此碑声盖国。我恐江淹五色笔，作不立此碑之碑文不得。"},
{"poem_name": "夔州歌十绝句", "poem_id": "yingxiong_1636", "poem_class": "英雄", "poet_dynasty": "唐朝", "poet": "杜甫", "poem": "【其一】中巴之东巴东山，江水开辟流其间。白帝高为三峡镇，瞿塘险过百牢关。【其二】白帝夔州各异城，蜀江楚峡混殊名。英雄割据非天意，霸主并吞在物情。【其三】群雄竞起问前朝，王者无外见今朝。比讶渔阳结怨恨，元听舜日旧箫韶。【其四】赤甲白盐俱刺天，闾阎缭绕接山巅。枫林橘树丹青合，复道重楼锦绣悬。【其五】瀼东瀼西一万家，江北江南春冬花。背飞鹤子遗琼蕊，相趁凫雏入蒋牙。【其六】东屯稻畦一百顷，北有涧水通青苗。晴浴狎鸥分处处，雨随神女下朝朝。【其七】蜀麻吴盐自古通，万斛之舟行若风。长年三老长歌里，白昼摊钱高浪中。【其八】忆昔咸阳都市合，山水之图张卖时。巫峡曾经宝屏见，楚宫犹对碧峰疑。【其九】武侯祠堂不可忘，中有松柏参天长。干戈满地客愁破，云日如火炎天凉。【其十】阆风玄圃与蓬壶，中有高堂天下无。借问夔州压何处，峡门江腹拥城隅。"},
{"poem_name": "丹青引赠曹将军霸", "poem_id": "yingxiong_566", "poem_class": "英雄", "poet_dynasty": "唐朝", "poet": "杜甫", "poem": "将军魏武之子孙，于今为庶为清门。英雄割据虽已矣，文采风流今尚存。学书初学卫夫人，但恨无过王右军。丹青不知老将至，富贵于我如浮云。开元之中常引见，承恩数上南薰殿。凌烟功臣少颜色，将军下笔开生面。良相头上进贤冠，将士腰间大羽箭。褒公鄂公毛发动，英姿飒爽来酣战。先帝御马五花骢，画工如山貌不同。是日牵来赤墀下，迥立阊阖生长风。诏谓将军拂绢素，意匠惨澹经营中。斯须九重真龙出，一洗万古凡马空。玉花却在御榻上，榻上庭前屹相向。至尊含笑催赐金，圉人太仆皆惆怅。弟子韩干早入室，亦能画马穷殊相。干惟画肉不画骨，忍使骅骝气凋丧。将军画善盖有神，必逢佳士亦写真。即今漂泊干戈际，屡貌寻常行路人。途穷反遭俗眼白，世上未有如公贫。但看古来盛名下，终日坎壈缠其身。"},
{"poem_name": "梅花诗", "poem_id": "yingxiong_11545", "poem_class": "英雄", "poet_dynasty": "宋朝", "poet": "邵雍", "poem": "荡荡天门万古开，几人归去几人来。山河虽好非完璧，不信黄金是祸胎。湖山一梦事全非，再见云龙向北飞。三百年来终一日，长天碧水叹弥弥。天地相乘数一原，忽逢甲子又兴元。年华二八乾坤改，看尽残花总不言。毕竟英雄起布衣，朱门不是旧黄畿。飞来燕子寻常事，开到立花春已非。胡儿骑马走长安，开辟中原海境宽。洪水乍平洪水起，清光宜向汉中看。汉天一白汉江秋，憔悴黄花总带愁。吉曜半升箕斗隐，金乌起灭海山头。云雾苍茫各一天，可怜西北起烽烟。东来暴客西来盗，还有胡儿在眼前。如棋事事局初残，共济和衷却大难。豹死犹留皮一袭，最佳秋色在长安。火龙蛰起燕门秋，原璧应难赵氏收。一院奇花春有主，连宵风雨不需愁。数点梅花天地春，欲将剥复问前因。寰中自有承平日，四海为家孰主宾。"},
{"poem_name": "中吕·醉高歌过红绣鞋·看别人鞍马", "poem_id": "yingxiong_23235", "poem_class": "英雄", "poet_dynasty": "元朝", "poet": "贯云石", "poem": "看别人鞍马上胡颜，叹自己如尘世污眼。英雄谁识男儿汉，岂肯向人行诉难？　　阳气盛冰消北岸，暮云遮日落西山，四时天气尚轮还。秦甘罗疾发禄，姜吕望晚登坛，迟和疾时运里趱。"},
{"poem_name": "满江红·小住京华", "poem_id": "yingxiong_35631", "poem_class": "英雄", "poet_dynasty": "近现代", "poet": "秋瑾", "poem": "小住京华，早又是，中秋佳节。为篱下，黄花开遍，秋容如拭。四面歌残终破楚，八年风味徒思浙。苦将侬，强派作蛾眉，殊未屑！(徒思浙 一作：独思浙，蛾眉 一作：娥眉)身不得，男儿列。心却比，男儿烈！算平生肝胆，因人常热。俗子胸襟谁识我？英雄末路当磨折。莽红尘，何处觅知音？青衫湿！(俗子 一作：俗夫，磨折 一作：折磨)"},
{"poem_name": "又真止堂一首", "poem_id": "yingxiong_48797", "poem_class": "英雄", "poet_dynasty": "宋朝", "poet": "刘克庄", "poem": "作堂肯以止为名，出处遥知讲已精。纵使胸中横绿野，未应度外置苍生。波颓公独能山立，漏尽人方喜夜行。千载英雄须冷笑，孔明回首学渊明。"},
{"poem_name": "水龙吟·放船千里凌波去", "poem_id": "yingxiong_1583", "poem_class": "英雄", "poet_dynasty": "宋朝", "poet": "朱敦儒", "poem": "放船千里凌波去，略为吴山留顾。云屯水府，涛随神女，九江东注。北客翩然，壮心偏感，年华将暮。念伊、嵩旧隐，巢、由故友，南柯梦，遽如许！回首妖氛未扫，问人间、英雄何处？奇谋报国，可怜无用，尘昏白羽。铁锁横江，锦帆冲浪，孙郎良苦。但愁敲桂棹，悲吟梁父，泪流如雨。"},
{"poem_name": "拜岳王墓", "poem_id": "yingxiong_57726", "poem_class": "英雄", "poet_dynasty": "宋朝", "poet": "林景熙", "poem": "寥落一杯在，英雄万古冤。孤忠悬白日，遗恨寄中原。树老残霞澹，尘深断碣昏。东南天半壁，往事泣寒猿。"},
{"poem_name": "登金陵雨花台望大江", "poem_id": "yingxiong_35709", "poem_class": "英雄", "poet_dynasty": "明朝", "poet": "高启", "poem": "大江来从万山中，山势尽与江流东。钟山如龙独西上，欲破巨浪乘长风。江山相雄不相让，形胜争夸天下壮。秦皇空此瘗黄金，佳气葱葱至今王。我怀郁塞何由开，酒酣走上城南台；坐觉苍茫万古意，远自荒烟落日之中来！石头城下涛声怒，武骑千群谁敢渡？黄旗入洛竟何祥，铁锁横江未为固。前三国，后六朝，草生官阙何萧萧。英雄乘时务割据，几度战血流寒潮。我生幸逢圣人起南国，祸乱初平事休息。从今四海永为家，不用长江限南北。"},
{"poem_name": "示僧", "poem_id": "yingxiong_28880", "poem_class": "英雄", "poet_dynasty": "明朝", "poet": "朱元璋", "poem": "杀尽江南百万兵，腰间宝剑血犹腥！ 老僧不识英雄汉，只管哓哓问姓名。"},
{"poem_name": "鹧鸪天·家住苍烟落照间", "poem_id": "yingxiong_306", "poem_class": "英雄", "poet_dynasty": "宋朝", "poet": "陆游", "poem": "家住苍烟落照间，丝毫尘事不相关。斟残玉瀣行穿竹，卷罢《黄庭》卧看山。贪啸傲，任衰残，不妨随处一开颜。元知造物心肠别，老却英雄似等闲！"},
{"poem_name": "击磬老人", "poem_id": "chuncao_7376", "poem_class": "春草", "poet_dynasty": "唐朝", "poet": "王昌龄", "poem": "双峰褐衣久，一磬白眉长。谁识野人意，徒看春草芳。"},
{"poem_name": "闻里谣效古歌", "poem_id": "chuncao_92", "poem_class": "春草", "poet_dynasty": "唐朝", "poet": "李绅", "poem": "乡里儿，桑麻郁郁禾黍肥，冬有褴襦夏有絺。兄锄弟耨妻在机，夜犬不吠开蓬扉。乡里儿，醉还饱，浊醪初熟劝翁媪。鸣鸠拂羽知年好，齐和杨花踏春草。劝年少，乐耕桑。使君为我剪荆棘，使君为我驱豺狼。林中无虎山有鹿，水底无蛟鱼有鲂。父渔子猎日归暮，月明处处舂黄粱。乡里儿，东家父老为尔言，鼓腹那知生育恩？莫令太守驰朱轓，悬鼓一鸣卢鹊喧。恶声主吏噪尔门，唧唧力力烹鸡豚。乡里儿，莫悲咤。上有明王颁诏下，重选贤良恤孤寡。春日迟迟驱五马，留犊投钱以为谢。乡里儿，终尔词。我无工巧唯无私，举手一挥临路岐。"},
{"poem_name": "送祢郎中", "poem_id": "chuncao_9896", "poem_class": "春草", "poet_dynasty": "唐朝", "poet": "王维", "poem": "东郊春草色，驱马去悠悠。况复乡山外，猿啼湘水流。岛夷传露版，江馆候鸣驺。卉服为诸吏，珠官拜本州。孤莺吟远墅，野杏发山邮。早晚方归奏，南中才忌秋。"},
{"poem_name": "题张氏隐居", "poem_id": "chuncao_2097", "poem_class": "春草", "poet_dynasty": "唐朝", "poet": "杜甫", "poem": "【其一】春山无伴独相求，伐木丁丁山更幽。涧道馀寒历冰雪，石门斜日到林丘。不贪夜识金银气，远害朝看麋鹿游。乘兴杳然迷出处，对君疑是泛虚舟。【其二】之子时相见，邀人晚兴留。霁潭鳣发发，春草鹿呦呦。杜酒偏劳劝，张梨不外求。前村山路险，归醉每无愁。"},
{"poem_name": "同辛簿简仰酬思玄上人林泉四首", "poem_id": "chuncao_2191", "poem_class": "春草", "poet_dynasty": "唐朝", "poet": "骆宾王", "poem": "闻君招隐地，仿佛武陵春。缉芰知还楚，披榛似避秦。崩查年祀积，幽草岁时新。一谢沧浪水，安知有逸人。芳晨临上月，幽赏狎中园。有蝶堪成梦，无羊可触藩。忘怀南涧藻，蠲思北堂萱。坐叹华滋歇，思君谁为言。林泉恣探历，风景暂裴徊。客有迁莺处，人无结驷来。聚花如薄雪，沸水若轻雷。今日徒招隐，终知异凿坏。俗远风尘隔，春还初服迟。林疑中散地，人似上皇时。芳杜湘君曲，幽兰楚客词。山中有春草，长似寄相思。"},
{"poem_name": "和陆明府赠将军重出塞", "poem_id": "zhanzheng_6870", "poem_class": "战争", "poet_dynasty": "唐朝", "poet": "陈子昂", "poem": "忽闻天上将，关塞重横行。始返楼兰国，还向朔方城。黄金装战马，白羽集神兵。星月开天阵，山川列地营。晚风吹画角，春色耀飞旌。宁知班定远，犹是一书生。"},
{"poem_name": "木兰花令·经旬未识东君信", "poem_id": "meiyu_10113", "poem_class": "梅雨", "poet_dynasty": "宋朝", "poet": "苏轼", "poem": "经旬未识东君信。一夕薰风来解愠。红绡衣薄麦秋寒，绿绮韵低梅雨润。瓜头绿染山光嫩。弄色金桃新傅粉。日高慵卷水晶帘，犹带春醪红玉困。"},
{"poem_name": "西江月·井冈山", "poem_id": "zhanzheng_1253", "poem_class": "战争", "poet_dynasty": "近现代", "poet": "毛泽东", "poem": "山下旌旗在望，山头鼓角相闻。敌军围困万千重，我自岿然不动。早已森严壁垒，更加众志成城。黄洋界上炮声隆，报道敌军宵遁。"},
{"poem_name": "奉和峡州孙舍人肇荆南重围中寄诸朝士二篇时李…牵课", "poem_id": "meiyu_22949", "poem_class": "梅雨", "poet_dynasty": "唐朝", "poet": "韩偓", "poem": "敏手何妨误汰金，敢怀私忿斅羊斟。直应宣室还三接，未必丰城便陆沈。炽炭一炉真玉性，浓霜千涧老松心。私恩尚有捐躯誓，况是君恩万倍深。征途安敢更迁延，冒入重围势使然。众果却应存苦李，五瓶惟恐竭甘泉。多端莫撼三珠树，密策寻遗七宝鞭。黄篾舫中梅雨里，野人无事日高眠。"},
{"poem_name": "送子文杂言", "poem_id": "meiyu_88350", "poem_class": "梅雨", "poet_dynasty": "宋朝", "poet": "范成大", "poem": "队谷云低梅雨多，黄山涤源溪涌波。南风匝地送归客，双桨下濑如投梭。严夫子，君举酒，我其为君歌。万山丛丛石凿凿官居破屋巢烟萝。杜鹃晓啼猿暮叫，客行到此真蹉跎！穷愁无复理，一饮三叹息。城东黉舍有佳人，邂逅使我加餐食。同乡更同调，目击心已传。蛰虫欲作雷奋地，万籁方寂风行山。吹竽唤我醒，连鼓相追攀。飙车电毂不可辇，但觉两腋生飞翰。狂歌不必终曲，戏弈不必满局。有时不揖上马去，出门大笑惊僮仆。穷乡眼冷见未曾，道上嗫嚅相指目。云此狭隘何以有二士？直恐翩翩跨黄鹄。广文组解登王畿，诸公贵人争劝归。常日心期有定论，赠行不惜重费词。腰金佩璐众目好，汗简沉碑千载痴。一尊有意重山岳，五鼎无心轻网丝。严夫子，应领略，别後频书相发药。我既为万顷之狎鸥，君勿作九皋之鸣鹤！"},
{"poem_name": "送崔侍御往容州宣慰", "poem_id": "meiyu_34027", "poem_class": "梅雨", "poet_dynasty": "唐朝", "poet": "郎士元", "poem": "秦原独立望湘川，击隼南飞向楚天。奉诏不言空问俗，清时因得访遗贤。荆门晓色兼梅雨，桂水春风过客船。畴昔常闻陆贾说，故人今日岂徒然。"},
{"poem_name": "次韵高宾王见投四首·病念还家可奈愁", "poem_id": "meiyu_87370", "poem_class": "梅雨", "poet_dynasty": "宋朝", "poet": "陈造", "poem": "病念还家可奈愁，客中日月急梭投。土花晕壁迎梅雨，海燕将雏送麦秋。沾袖正怜珠陨睫，关门能复玉为舟。搘头合膝高舂卧，黄妳青奴共此楼。"},
{"poem_name": "乌夜啼·静院槐风绿涨", "poem_id": "meiyu_45509", "poem_class": "梅雨", "poet_dynasty": "宋朝", "poet": "程垓", "poem": "静院槐风绿涨，小窗梅雨黄垂。欲看春事留连处，惟有夜寒知。魂梦长闲消午醉，扫花共坐风凉。归来窗北有胡床。兴在羲皇以上。"},
{"poem_name": "九江北岸遇风雨", "poem_id": "meiyu_9339", "poem_class": "梅雨", "poet_dynasty": "唐朝", "poet": "白居易", "poem": "黄梅县边黄梅雨，白头浪里白头翁。九江阔处不见岸，五月尽时多恶风。人间稳路应无限，何事抛身在此中。"},
{"poem_name": "晓过洞庭湖", "poem_id": "luhua_328746", "poem_class": "芦花", "poet_dynasty": "明朝", "poet": "史谨", "poem": "渺渺湖光接素秋，雁声嘹呖满汀洲。孤舟唤醒还家梦，枫叶芦花一片愁。"},
{"poem_name": "赠湖南李思齐处士", "poem_id": "meiyu_22929", "poem_class": "梅雨", "poet_dynasty": "唐朝", "poet": "韩偓", "poem": "两板船头浊酒壶，七丝琴畔白髭须。三春日日黄梅雨，孤客年年青草湖。燕侠冰霜难狎近，楚狂锋刃触凡愚。知余绝粒窥仙事，许到名山看药炉。"},
{"poem_name": "荻港早行", "poem_id": "luhua_205315", "poem_class": "芦花", "poet_dynasty": "元朝", "poet": "许有壬", "poem": "水国宜秋晚，羁愁感岁华。清霜醉枫叶，淡月隐芦花。涨落高低路，川平远近沙。炊烟青不断，山崦有人家。"},
{"poem_name": "吴大帝庙", "poem_id": "luhua_301830", "poem_class": "芦花", "poet_dynasty": "宋朝", "poet": "曾极", "poem": "曾将一剑定全吴，斗大祠庭泣楚巫。故国神游应抚掌，芦花枫叶几年无。"},
{"poem_name": "南乡子·月色满湖村", "poem_id": "luhua_12016", "poem_class": "芦花", "poet_dynasty": "宋朝", "poet": "秦观", "poem": "月色满湖村。枫叶芦花共断魂。好个霜天堪把盏，芳樽。一榻凝尘空掩门。此意与谁论。独倚阑干看雁群。篱下黄花开遍了，东君。一向天涯信不闻。"},
{"poem_name": "西湖八景诗（录二首）", "poem_id": "luhua_192394", "poem_class": "芦花", "poet_dynasty": "明朝", "poet": "明无名氏", "poem": "冷泉猿啸冷泉亭下北山陲，曾见雌雄共引儿。惯听山僧朝说法，能随木客夜吟诗。松坡日暖人游后，蕙帐风寒鹤怨时。惆怅遗音无处觅，竹鸡啼老野棠枝。浙江秋涛怒挟西风势未休，滔滔何处觅安流。青山隔岸分吴越，白浪排空混斗牛。铁箭有灵来昨日，素车遗恨已千秋。晚来试倚樟亭立，枫叶芦花满眼愁。"},
{"poem_name": "西郊即事三首·秋老那复雨初晴", "poem_id": "luhua_158311", "poem_class": "芦花", "poet_dynasty": "宋朝", "poet": "廖行之", "poem": "秋老那复雨初晴，我行西郊赏西成。芦花飞空讶舞絮，枫叶满径纷吹萍。香秔幸惬一饱愿，晚菊亦吐三秋英。陂池更作嗣岁计，帝力浩浩仁群生。"},
{"poem_name": "琵琶亭", "poem_id": "luhua_298761", "poem_class": "芦花", "poet_dynasty": "宋朝", "poet": "徐灼", "poem": "才人迁谪美人愁，红袖青衫此滞留。孤艇夜凉初送客，四弦风紧自成秋。离心欲诉樽前月，别泪频浇水上舟。我亦天涯感沦落，芦花枫叶任悠悠。"},
{"poem_name": "诗一首", "poem_id": "luhua_169641", "poem_class": "芦花", "poet_dynasty": "宋朝", "poet": "吴则礼", "poem": "枫叶芦花满钓船，水风清处枕琴眠。觉来失却潇湘月，却问青山觅酒钱。"},
{"poem_name": "缁尘", "poem_id": "luhua_327626", "poem_class": "芦花", "poet_dynasty": "明朝", "poet": "黄佐", "poem": "缁尘休问旧貂裘，十月轻衫试薄游。春事只看芳草变，清尊聊尽白云求。雪车冰柱燕山看，枫叶芦花楚水舟。偶忆少年成独笑，夜调玄鹤上丹丘。"},
{"poem_name": "出颍口初见淮山是日至寿州", "poem_id": "luhua_332", "poem_class": "芦花", "poet_dynasty": "宋朝", "poet": "苏轼", "poem": "我行日夜向江海，枫叶芦花秋兴长。平淮忽迷天远近，青山久与船低昂。寿州已见白石塔，短棹未转黄茅冈。波平风软望不到，故人久立烟苍茫。"},
{"poem_name": "秋日郊行", "poem_id": "luhua_376241", "poem_class": "芦花", "poet_dynasty": "清朝", "poet": "郑国藩", "poem": "世事忘怀久，郊原携杖行。乾坤双眼阔，笠屐一身轻。枫叶寒鸦影，芦花旅雁声。乱离今有象，何处问鸥盟。"},
{"poem_name": "倚筇", "poem_id": "luhua_288349", "poem_class": "芦花", "poet_dynasty": "宋朝", "poet": "释善珍", "poem": "枫叶芦花满目秋，倚筇那复少年游。眼看桑海梦相似，骨瘗匡庐心始休。万里霜天孤唳鹤，五湖烟水一身鸥。君看清绝无攀处，著得尘埃半点不。"},
{"poem_name": "官舟上富池二首·富池遡流上", "poem_id": "luhua_143494", "poem_class": "芦花", "poet_dynasty": "宋朝", "poet": "董嗣杲", "poem": "富池遡流上，险在登官船。浮动不堪伏，薄命危丝悬。枫叶舞片轻，芦花袅漪鲜。晚景自可写，肯想涛头颠。"},
{"poem_name": "虎丘别友人", "poem_id": "luhua_325392", "poem_class": "芦花", "poet_dynasty": "明朝", "poet": "黄姬水", "poem": "惜别衔杯过虎丘，行人无奈乱山愁。澄江一别秋风里，枫叶芦花是客舟。"},
{"poem_name": "赠冯著", "poem_id": "youzi_17076", "poem_class": "游子", "poet_dynasty": "唐朝", "poet": "韦应物", "poem": "契阔仕两京，念子亦飘蓬。方来属追往，十载事不同。岁晏乃云至，微褐还未充。惨凄游子情，风雪自关东。华觞发欢颜，嘉藻播清风。始此盈抱恨，旷然一夕中。善蕴岂轻售，怀才希国工。谁当念素士，零落岁华空。"},
{"poem_name": "远思", "poem_id": "youzi_26769", "poem_class": "游子", "poet_dynasty": "唐朝", "poet": "齐己", "poem": "远思极何处，南楼烟水长。秋风过鸿雁，游子在潇湘。海面云生白，天涯堕晚光。徘徊古堤上，曾此赠垂杨。"},
{"poem_name": "绝句", "poem_id": "youzi_226556", "poem_class": "游子", "poet_dynasty": "宋朝", "poet": "吴涛", "poem": "游子春衫已试单，桃花飞尽野梅酸。怪来一夜蛙声歇，又作东风十日寒。"},
{"poem_name": "杂怨", "poem_id": "youzi_7056", "poem_class": "游子", "poet_dynasty": "唐朝", "poet": "孟郊", "poem": "忆人莫至悲，至悲空自衰。寄人莫剪衣，剪衣未必归。朝为双蒂花，莫为四散飞。花落还绕树，游子不顾期。夭桃花清晨，游女红粉新。夭桃花薄暮，游女红粉故。树有百年花，人无一定颜。花送人老尽，人悲花自闲。贫女镜不明，寒花日少容。暗蛩有虚织，短线无长缝。浪水不可照，狂夫不可从。浪水多散影，狂夫多异踪。持此一生薄，空成万恨浓。"},
{"poem_name": "雪夜不寐偶成短句十首渭北春天树江东日暮云·昨日家书至", "poem_id": "youzi_151036", "poem_class": "游子", "poet_dynasty": "宋朝", "poet": "陆文圭", "poem": "昨日家书至，慰我久离群。游子眼欲断，日日望白云。"},
{"poem_name": "送僧·寒虫感秋气", "poem_id": "youzi_37074", "poem_class": "游子", "poet_dynasty": "宋朝", "poet": "释文珦", "poem": "寒虫感秋气，非为游子吟。游子寂寞闻，自然动归心。归到南岩秋欲晚，山栗正肥山稼满。山中独坐看云时，还忆湖边旧吟伴。"},
{"poem_name": "寄进士卢休", "poem_id": "youzi_25758", "poem_class": "游子", "poet_dynasty": "唐朝", "poet": "罗隐", "poem": "半年池口恨萍蓬，今日思量已梦中。游子马蹄难重到，故人尊酒与谁同。山横翠后千重绿，蜡想歌时一烬红。从此客程君不见，麦秋梅雨遍江东。"},
{"poem_name": "春日田园杂兴", "poem_id": "youcaihua_290355", "poem_class": "油菜花", "poet_dynasty": "宋朝", "poet": "方子静", "poem": "东阜雨后土膏肥，夙驾鸟犍出短扉。秧水平畴蛙阁阁，菜花满稜蝶飞飞。比娄社酒叹独在，墙壁农书事已非。独喜桑麻今正长，渊明归去最知岁。"},
{"poem_name": "和彦逢弟春日即事", "poem_id": "youcaihua_120175", "poem_class": "油菜花", "poet_dynasty": "宋朝", "poet": "王之道", "poem": "杨花如雪菜花黄，路出初郊正日长。喜对新诗醒病眼，会逢膏雨沃骄阳。过僧竹院茶争美，酌客山堂酒倍香。常恨抗尘仍走俗，不知身在水云乡。"},
{"poem_name": "野蝶", "poem_id": "youcaihua_2347", "poem_class": "油菜花", "poet_dynasty": "宋朝", "poet": "叶绍翁", "poem": "银为须翅粉为肌，驱役春风不解肥。桃李上林无分到，可怜却傍菜花飞。"},
{"poem_name": "次虞宪日近即事五绝·风落虚檐燕子声", "poem_id": "youcaihua_120715", "poem_class": "油菜花", "poet_dynasty": "宋朝", "poet": "洪咨夔", "poem": "风落虚檐燕子声，屋头屋尾菜花明。炉熏燕坐参消息，理本无亏莫望盈。"},
{"poem_name": "出白下", "poem_id": "youcaihua_181594", "poem_class": "油菜花", "poet_dynasty": "宋朝", "poet": "周文璞", "poem": "南朝禁篽夕阳明，犹与游人作队行。烟满天渊池上路，菜花黄尽绿阴成。"},
{"poem_name": "野人家二首·枯藤伴椶屦", "poem_id": "youcaihua_258268", "poem_class": "油菜花", "poet_dynasty": "宋朝", "poet": "潘玙", "poem": "枯藤伴椶屦，行到野人家。细雨肥梅实，轻风动菜花。村深难贳酒，客至旋煎茶。笑说生涯事，栽桑与种麻。"},
{"poem_name": "玉山道中时赴掌故之命", "poem_id": "youcaihua_178549", "poem_class": "油菜花", "poet_dynasty": "宋朝", "poet": "裘万顷", "poem": "麦苗堆绿菜花黄，一簇人家古道傍。酒熟不妨邀里老，年丰赢得事农桑。世情只说宦游好，客里那知归兴长。我有平生蓑笠在，钓丝何日理斜阳。"},
{"poem_name": "田家乐", "poem_id": "youcaihua_289724", "poem_class": "油菜花", "poet_dynasty": "明朝", "poet": "方氏", "poem": "松下柴扉茅屋，篱边竹径清溪。菜花蝴蝶一色，野雀山鸡乱啼。"},
{"poem_name": "移枕", "poem_id": "youcaihua_361371", "poem_class": "油菜花", "poet_dynasty": "清朝", "poet": "黄任", "poem": "落红飞絮满绳床，移枕清阴背草堂。向午梦回山鸟乱，隔墙风送菜花香。"},
{"poem_name": "县舍即事", "poem_id": "youcaihua_252157", "poem_class": "油菜花", "poet_dynasty": "明朝", "poet": "叶子奇", "poem": "朝日开衙暮散衙，略无一刻及春华。偶过县舍坡陀外，随分春风领菜花。"},
{"poem_name": "愚公园春酌二首·绛桃一簇映斜晖", "poem_id": "youcaihua_105856", "poem_class": "油菜花", "poet_dynasty": "明朝", "poet": "谢榛", "poem": "绛桃一簇映斜晖，白首寻芳几醉归。更有多情双蛱蝶，春来还傍菜花飞。"},
{"poem_name": "行香子·树绕村庄", "poem_id": "youcaihua_11911", "poem_class": "油菜花", "poet_dynasty": "宋朝", "poet": "秦观", "poem": "树绕村庄，水满陂塘。倚东风、豪兴徜徉。小园几许，收尽春光。有桃花红，李花白，菜花黄。远远围墙，隐隐茅堂。飏青旗、流水桥旁。偶然乘兴、步过东冈。正莺儿啼，燕儿舞，蝶儿忙。"},
{"poem_name": "四时田园杂兴", "poem_id": "youcaihua_1751", "poem_class": "油菜花", "poet_dynasty": "宋朝", "poet": "范成大", "poem": "春日田园杂兴（12首）柳花深巷午鸡声，桑叶尖新绿未成。坐睡觉来无一事，满窗晴日看蚕生。土膏欲动雨频催，万草千花一饷开。舍后荒畦犹绿秀，邻家鞭笋过墙来。高田二麦接山青，傍水低田绿未耕。桃奇满村春似锦，踏歌椎鼓过清明。老盆初熟杜茅柴，携向田头祭社来。巫媪莫嫌滋味薄，旗亭官酒更多灰。社下烧钱鼓似雷，日斜扶得醉翁回。青枝满地花狼藉，知是儿孙斗草来。骑吹东来里巷喧，行春车马闹如烟。系牛莫碍门前路，移系门西碌碡边。寒食花枝插满头，蒨裙青袂几扁舟。一年一度游山寺，不上灵岩即虎丘。郭里人家拜扫回，新开醪酒荐青梅。日长路好城门近，借我茅亭暖一杯。步屧寻春有好怀，雨余蹄道水如杯。随人黄犬搀前去，走到溪边忽自回。种园得果廑赏劳，不奈儿童鸟雀搔。已插棘针樊笋径，更铺渔纲盖樱桃。吉日初开种稻包，南山雷动雨连宵。今年不欠秧田水，新涨看看拍小桥。桑下春蔬绿满畦，菘心青嫩芥苔肥。溪头洗择店头卖，日暮裹盐沽酒归。晚春田园杂兴（12首）紫青莼菜卷荷香，玉雪芹芽拔薤长。自撷溪毛充晚供，短篷风雨宿横塘。湖莲旧荡藕新翻，小小荷钱没涨痕。斟酌梅天风浪紧，更从外水种芦根。蝴蝶双双入菜花，日长无客到田家。鸡飞过篱犬吠窦，知有行商来买茶。湔裙水满绿苹洲，上巳微寒懒出游。薄暮蛙声连晓闹，今年田稻十分秋。新绿园林晓气凉，晨炊蚤出看移秧。百花飘尽桑麻小，来路风来阿魏香。三旬蚕忌闭门中，邻曲都无步往踪。犹是晓晴风露下，采桑时节暂相逢。污莱一棱水周围，岁岁蜗庐没半扉。不看茭青难护岸，小舟撑取葑田归。茅针香软渐包茸，蓬櫑甘酸半染红。采采归来儿女笑，杖头高挂小筠笼。海雨江风浪作堆，时新鱼菜逐春回。荻芽抽笋河魨上，楝子开花石首来。谷雨如丝复似尘，煮瓶浮蜡正尝新。牡丹破萼樱桃熟，未许飞花减却春。雨后山家起较迟，天窗晓色半熹微。老翁欹枕听莺啭，童子开门放燕飞。乌鸟投林过客稀，前山烟暝到柴扉。小童一棹舟如叶，独自编阑鸭阵归。夏日田园杂兴（12首）梅子金黄杏子肥，麦花雪白菜花稀。日长篱落无人过，惟有蜻蜓蛱蝶飞。五月江吴麦秀寒，移秧披絮尚衣单。稻根科斗行如块，田水今年一尺宽。二麦俱秋斗百钱，田家唤作小丰年。饼炉饭甑无饥色，接到西风熟稻天。百沸缲汤雪涌波，缲车嘈囋雨鸣蓑。桑姑盆手交相贺，绵茧无多丝茧多。小妇连宵上绢机，大耆催税急於飞。今年幸甚蚕桑熟，留得黄丝织夏衣。下田戽水出江流，高垄翻江逆上沟。地势不齐人力尽，丁男长在踏车头。昼出耘田夜绩麻，村庄儿女各当家。童孙未解供耕织，也傍桑阴学种瓜。槐叶初匀日气凉，葱葱鼠耳翠成双。三公只得三株看，闲客清阴满北窗。黄尘行客汗如浆，少住侬家漱井香。借与门前磐石坐，柳阴亭午正风凉。千顷芙蕖放棹嬉，花深迷路晚忘归。家人暗识船行处，时有惊忙小鸭飞。采菱辛苦废犁鉏，血指流丹鬼质枯。无力买田聊种水，近来湖面亦收租。蜩螗千万沸斜阳，蛙黾无边聒夜长。不把痴聋相对治，梦魂争得到藜床？秋日田园杂兴（12首）杞菊垂珠滴露红，两蛩相应语莎丛。虫丝罥尽黄葵叶，寂历高花侧晚风。朱门巧夕沸欢声，田舍黄昏静掩扃。男解牵牛女能织，不须徼福渡河星。橘蠹如蚕入化机，枝间垂茧似蓑衣。忽然蜕作多花蝶，翅粉才乾便学飞。静看檐蛛结网低，无端妨碍小虫飞。蜻蜒倒挂蜂儿窘，催唤山童为解围。垂成穑事苦艰难，忌雨嫌风更怯寒。牋诉天公休掠剩，半赏私债半输官。秋来只怕雨垂垂，甲子无云万事宜。获稻毕工随晒谷，直须晴到入仓时。中秋全景属潜夫，棹入空明看太湖。身外水天银一色，城中有此月明无。新筑场泥镜面平，家家打稻趁霜晴。笑歌声里轻雷动，一夜连枷响到明。租船满载候开仓，粒粒如珠白似霜。不惜两钟输一斛，尚嬴糠核饱儿郎。菽粟瓶罂贮满家，天教将醉作生涯。不知新滴堪篘未？细捣枨虀买鱠鱼。细捣枨虀卖脍鱼，西风吹上四腮鲈。雪松酥腻千丝缕，除却松江到处无。新霜彻晓报秋深，染尽青林作缬林。惟有橘园风景异，碧丛丛里万黄金。冬日田园杂兴（12首）斜日低山片月高，睡余行药绕江郊。霜风捣尽千林叶，闲倚筇枝数鹳巢。炙背檐前日似烘，暖醺醺后困蒙蒙。过门走马何官职，侧帽笼鞭战北风！屋上添高一把茅，密泥房壁似僧寮。从教屋外阴风吼，卧听篱头响玉箫。松节然膏当烛笼，凝烟如墨暗房栊；晚来拭净南窗纸，便觉斜阳一倍红。乾高寅缺筑牛宫，巵酒豚蹄酹土公。牯牸无瘟犊儿长，明年添种越城东。放船开看雪山晴，风定奇寒晚更凝。坐听一篙珠玉碎，不知湖面已成冰！拨雪挑来踏地菘，味如蜜藕更肥醲。朱门肉食无风味，只作寻常菜把供。榾柮无烟雪夜长，地炉煨酒暖如汤。莫嗔老妇无盘飣，笑指灰中芋栗香。煮酒春前腊后蒸，一年长飨瓮头清。廛居何似山居乐，秫米新来禁入城。黄纸蠲租白纸催，皂衣旁午下乡来。长官头脑冬烘甚，乞汝青钱买酒回。探梅公子款柴门，枝北枝南总未春；忽见小桃红似锦，却疑侬是武陵人。村巷冬年见俗情，邻翁讲礼拜柴荆。长衫布缕如霜雪，云是家机自织成。"},
{"poem_name": "清趣·鸦丛桑椹紫", "poem_id": "youcaihua_172536", "poem_class": "油菜花", "poet_dynasty": "宋朝", "poet": "艾性夫", "poem": "鸦丛桑椹紫，蝶穴菜花黄。水鸭眠依石，竹鸡啼过墙。"},
{"poem_name": "村居", "poem_id": "youcaihua_271860", "poem_class": "油菜花", "poet_dynasty": "宋朝", "poet": "郭仁", "poem": "移家杨柳湾，小筑田家坞。一宵春雨晴，满地菜花吐。"},
{"poem_name": "奉寄子耕簿公尊兄兼呈德化令君丞公二首·近因周子出家书", "poem_id": "jiashu_70010", "poem_class": "家书", "poet_dynasty": "宋朝", "poet": "赵蕃", "poem": "近因周子出家书，乃得知君近起居。复道移官在城府，未知几度入匡庐。晋唐旧刻故存不，林壑幽人今有诸。想见经行屡成赋，不妨传写总遗余。"},
{"poem_name": "宿新市徐公店", "poem_id": "youcaihua_1759", "poem_class": "油菜花", "poet_dynasty": "宋朝", "poet": "杨万里", "poem": "篱落疏疏一径深，树头花落未成阴。儿童急走追黄蝶，飞入菜花无处寻。"},
{"poem_name": "送王总下第归丹阳", "poem_id": "jiashu_19317", "poem_class": "家书", "poet_dynasty": "唐朝", "poet": "许浑", "poem": "秦楼心断楚江湄，系马春风酒一卮。汴水月明东下疾，练塘花发北来迟。青芜定没安贫处，黄叶应催献赋诗。凭寄家书为回报，旧乡还有故人知。"},
{"poem_name": "临江军新岁呈王幼学监簿", "poem_id": "jiashu_123333", "poem_class": "家书", "poet_dynasty": "宋朝", "poet": "戴复古", "poem": "梦说去年事，诗从昨夜吟。三杯新岁酒，千里故乡心。人共梅花老，愁连江水深。家书忽在眼，一纸直千金。"},
{"poem_name": "送封州方法曹", "poem_id": "jiashu_49134", "poem_class": "家书", "poet_dynasty": "宋朝", "poet": "刘克庄", "poem": "地远无迎吏，州城若个边。宁甘茅屋粥，勿饮石门泉。旋橐挑诗卷，家书托客船。安知二千石，不荐议曹贤。"},
{"poem_name": "小楼", "poem_id": "jiashu_187112", "poem_class": "家书", "poet_dynasty": "宋朝", "poet": "高翥", "poem": "小楼终日脱冠巾，白发萧疏不受尘。虽是客身犹足乐，苦无世累未为贫。家书远寄凭游子，邸报频看念故人。自叹此心清似水，为他閒事恼天真。"},
{"poem_name": "雨中即事", "poem_id": "jiashu_176265", "poem_class": "家书", "poet_dynasty": "宋朝", "poet": "陈文蔚", "poem": "客身常恨春多雨，遥想吾庐长绿苔。每作家书问无恙，故园梅竹为新栽。"},
{"poem_name": "初秋寄成都宋推府", "poem_id": "jiashu_310405", "poem_class": "家书", "poet_dynasty": "明朝", "poet": "明沈宣王", "poem": "关河西极目，山迥地连空。乡思牵梅柳，家书托雁鸿。繁云悬鸟道，瘴雾失蚕丛。坐听鸣笳远，悠然慷慨中。"},
{"poem_name": "门有车马客", "poem_id": "jiashu_132934", "poem_class": "家书", "poet_dynasty": "宋朝", "poet": "王炎", "poem": "乌鹊绕屋鸣，有客停征騑。问客何自来，君家寄家书。摄衣起迎客，开书多苦辞。蕣花不长好，玉颜亦易衰。水行有却流，人行无反期。置书拜谢客，岂不心怀归。事君有明义，不得顾所私。作书附客返，路远幸勿遗。上言重自爱，下言长相思。相思勿相怨，自古多别离。"},
{"poem_name": "客中呈幼度", "poem_id": "jiashu_88279", "poem_class": "家书", "poet_dynasty": "宋朝", "poet": "范成大", "poem": "手板头衔意已慵，墨池书枕兴无穷。酿泥深巷五更雨，吹酒小楼三面风。草色有无春最好，客心去住水长东。今朝合有家书到，昨夜灯花缀玉虫。"},
{"poem_name": "和前人韵·屡作家书欲寄人", "poem_id": "jiashu_157235", "poem_class": "家书", "poet_dynasty": "宋朝", "poet": "王柏", "poem": "屡作家书欲寄人，姓名愁堕软红尘。眼边忽见伤春句，屈指别来犹是春。"},
{"poem_name": "送乡中故人", "poem_id": "jiashu_30478", "poem_class": "家书", "poet_dynasty": "唐朝", "poet": "方干", "poem": "少小与君情不疏，听君细话胜家书。如今若到乡中去，道我垂钩不钓鱼。"},
{"poem_name": "寄常父二首·其二", "poem_id": "jiashu_225400", "poem_class": "家书", "poet_dynasty": "宋朝", "poet": "孔平仲", "poem": "不得家书又几朝，思亲梦断不堪招。欲归每恨川途远，久客空惊岁月消。雪意尚浓云黯淡，角声吹绝晚萧条。相看惟有兄相近，回首时能慰寂寥。"},
{"poem_name": "寄答莫五", "poem_id": "jiashu_269577", "poem_class": "家书", "poet_dynasty": "清朝", "poet": "郑珍", "poem": "南北二万里，得归便可喜。止当看山来，名心淡如洗。君才不一世，群心有窃比。水母目濛濛，焉识长鲸事。何必说高言，不入里人耳。自非此病药，固让溲勃使。且吾观古贤，谁能不骳骪。金待百鍊柔，木要九枸美。安知屡摧坐，学问不在此。迩来吴桥上，槴尘光玼玼。左对而右弄，弟妹绕肩背。朝会小斋食，夜温北堂被。闲来拥寒毡，铅椠伴针黹。富贵诚无权，兹岂不足恃。俗儿那可道，追膻若奔蚁。神血先未凝，尸虫食其髓。可怜负当年，赢作昏昏鬼。念此耸毛骨，百年固无几。父母七尺躯，责备塞天地。区区一科目，真不与荣靡。我今老复懒，负贱不自耻。澜浪适平夷，半载绊盐米。叔夜本无虱，把搔不自已。数月断家书，乡梦乱难理。未识今年秋，溪田有收否。又未识家人，御冬作何计。阿卯出门时，论语读数纸。至今知所诵，曾否到孟子。悠悠我之思，肠中转轮似。如何接君书，亦复穷尔尔。下无缝裤襦，上无奉甘旨。吾侪傥定穷，理也奈何彼。子贫且在家，我贫更客里。客里贫转甚，春衣今未褫。日夕数来店，弟辈默以傒。拟得一个来，兹事有人庀。依然满箧书，随渡乌盘水。携手慰离索，一笑愁城圮。翻瓮饱黄齑，冷寻红叶寺。更当出秘籍，共读梅花底。"},
{"poem_name": "东游留别李丛秀才", "poem_id": "jiashu_19188", "poem_class": "家书", "poet_dynasty": "唐朝", "poet": "许浑", "poem": "烦君沽酒强登楼，罢唱离歌说远游。文字岂劳诸子重，风尘多幸故人忧。数程山路长侵夜，千里家书动隔秋。起凭栏干各垂泪，又驱羸马向东州。"},
{"poem_name": "得三七侄书说湖山佳趣因以书中语成四韵", "poem_id": "jiashu_115911", "poem_class": "家书", "poet_dynasty": "宋朝", "poet": "吴芾", "poem": "今日家书到，从头说故丘。园林增茂密，池馆愈清幽。嫩竹已千个，新莲仅万头。欲归归未得，长是梦中游。"},
{"poem_name": "秋思", "poem_id": "jiashu_295", "poem_class": "家书", "poet_dynasty": "唐朝", "poet": "张籍", "poem": "洛阳城里见秋风，欲作家书意万重。复恐匆匆说不尽，行人临发又开封。"},
{"poem_name": "西峡行", "poem_id": "yingxiong_57519", "poem_class": "英雄", "poet_dynasty": "宋朝", "poet": "张元干", "poem": "西峡门东晚潮上，涛头驾风高数丈。绝江艇子更扬帆，风水相吞两岸壮。中流荡潏思虑深，欲济未意愁夕阴。贾客胡商数航海，忍死射利诚何尽。不如遵陆困舆皂，九折羊肠复相恼。下临湍濑千仞渊，胥靡轻生履危道。我曹过计常私忧，垂堂之戒宁自尤。经营一饱亦细事，世乱畏涂归罢休。少年新进真儿剧，浪喜功名不量力。杀身无补误朝廷，天下英雄古难得。"},
{"poem_name": "望秦山残雪", "poem_id": "yingxiong_41566", "poem_class": "英雄", "poet_dynasty": "宋朝", "poet": "苏泂", "poem": "山脚斓斑日到迟，清连秦树夜猿悲。因思上古英雄帝，不见苍苍白白时。"},
{"poem_name": "岳鄂王墓", "poem_id": "yingxiong_23737", "poem_class": "英雄", "poet_dynasty": "宋朝", "poet": "赵孟頫", "poem": "鄂王坟上草离离，秋日荒凉石兽危。南渡君臣轻社稷，中原父老望旌旗。英雄已死嗟何及，天下中分遂不支。莫向西湖歌此曲，水光山色不胜悲。"},
{"poem_name": "行路难三首", "poem_id": "yingxiong_22450", "poem_class": "英雄", "poet_dynasty": "唐朝", "poet": "顾况", "poem": "君不见担雪塞井空用力，炊砂作饭岂堪食。一生肝胆向人尽，相识不如不相识。冬青树上挂凌霄，岁晏花凋树不凋。凡物各自有根本，种禾终不生豆苗。行路难，行路难，何处是平道。中心无事当富贵，今日看君颜色好。君不见少年头上如云发，少壮如云老如雪。岂知灌顶有醍醐，能使清凉头不热。吕梁之水挂飞流，鼋鼍蛟蜃不敢游。少年恃险若平地，独倚长剑凌清秋。行路难，行路难。昔少年，今已老。前朝竹帛事皆空，日暮牛羊占城草。君不见古人烧水银，变作北邙山上尘。藕丝挂在虚空中，欲落不落愁杀人。睢水英雄多血刃，建章宫阙成煨烬。淮王身死桂树折，徐福一去音书绝。行路难，行路难，生死皆由天。秦皇汉武遭不脱，汝独何人学神仙。"},
{"poem_name": "南阳小将张彦硖口镇税人场射虎歌", "poem_id": "yingxiong_8930", "poem_class": "英雄", "poet_dynasty": "唐朝", "poet": "白居易", "poem": "海内昔年狎太平，横目穰穰何峥嵘。天生天杀岂天怒，忍使朝朝喂猛虎。关东驿路多丘荒，行人最忌税人场。张彦雄特制残暴，见之叱起如叱羊。鸣弦霹雳越幽阻，往往依林犹旅拒。草际旋看委锦茵，腰间不更抽白羽。老饕已毙众雏恐，童稚揶揄皆自勇。忠良效顺势亦然，一剑猜狂敢轻动。有文有武方为国，不是英雄伏不得。试征张彦作将军，几个将军愿策勋。"},
{"poem_name": "和彭进士感怀", "poem_id": "yingxiong_60988", "poem_class": "英雄", "poet_dynasty": "唐朝", "poet": "李咸用", "poem": "人生谁肯便甘休，遇酒逢花且共游。若向云衢陪骥尾，直须天畔落旄头。三编大雅曾关兴，一册南华旋解忧。四海英雄多独断，不知何者是长筹。"},
{"poem_name": "满江红·庆祝第一次核试验", "poem_id": "yingxiong_1324", "poem_class": "英雄", "poet_dynasty": "近现代", "poet": "毛泽东", "poem": "小丑下台，应欢送，礼炮轰隆。原子弹，说爆就爆，其乐无穷。十年丑史归尘土，一阵惊雷卷飓风。笑老修，大势已去矣，敲丧钟。忆往昔，来势凶，众喽啰，瞎起哄，君不见人民，自古英雄。螳臂挡车千钧力，庄生梦蝶一场空。看东方火，炬赤旗舞，万里红。"},
{"poem_name": "绝句·人生无百岁", "poem_id": "yingxiong_27396", "poem_class": "英雄", "poet_dynasty": "明朝", "poet": "刘基", "poem": "人生无百岁，百岁复如何？古来英雄士，各已归山河。"},
{"poem_name": "蜀相", "poem_id": "yingxiong_457", "poem_class": "英雄", "poet_dynasty": "唐朝", "poet": "杜甫", "poem": "丞相祠堂何处寻？锦官城外柏森森。映阶碧草自春色，隔叶黄鹂空好音。三顾频烦天下计，两朝开济老臣心。出师未捷身先死，长使英雄泪满襟。"},
{"poem_name": "乌江", "poem_id": "yingxiong_34169", "poem_class": "英雄", "poet_dynasty": "唐朝", "poet": "汪遵", "poem": "兵散弓残挫虎威，单枪匹马突重围。 英雄去尽羞容在，看却江东不得归。"},
{"poem_name": "归辋川作", "poem_id": "chuncao_9809", "poem_class": "春草", "poet_dynasty": "唐朝", "poet": "王维", "poem": "谷口疏钟动，渔樵稍欲稀。悠然远山暮，独向白云归。菱蔓弱难定，杨花轻易飞。东皋春草色，惆怅掩柴扉。"},
{"poem_name": "座上走笔赠薛璩慕容损", "poem_id": "chuncao_9881", "poem_class": "春草", "poet_dynasty": "唐朝", "poet": "王维", "poem": "希世无高节，绝迹有卑栖。君徒视人文，吾固和天倪。缅然万物始，及与群物齐。分地依后稷，用天信重黎。春风何豫人，令我思东溪。草色有佳意，花枝稍含荑。更待风景好，与君藉萋萋。"},
{"poem_name": "恨赋", "poem_id": "chuncao_534", "poem_class": "春草", "poet_dynasty": "南北朝", "poet": "江淹", "poem": "试望平原，蔓草萦骨，拱木敛魂。人生到此，天道宁论？于是仆本恨人，心惊不已。直念古者，伏恨而死。至如秦帝按剑，诸侯西驰。削平天下，同文共规，华山为城，紫渊为池。雄图既溢，武力未毕。方架鼋鼍以为梁，巡海右以送日。一旦魂断，宫车晚出。若乃赵王既虏，迁于房陵。薄暮心动，昧旦神兴。别艳姬与美女，丧金舆及玉乘。置酒欲饮，悲来填膺。千秋万岁，为怨难胜。至如李君降北，名辱身冤。拔剑击柱，吊影惭魂。情往上郡，心留雁门。裂帛系书，誓还汉恩。朝露溘至，握手何言？若夫明妃去时，仰天太息。紫台稍远，关山无极。摇风忽起，白日西匿。陇雁少飞，代云寡色。望君王兮何期？终芜绝兮异域。至乃敬通见抵，罢归田里。闭关却扫，塞门不仕。左对孺人，顾弄稚子。脱略公卿，跌宕文史。 赍志没地，长怀无已。及夫中散下狱，神气激扬。浊醪夕引，素琴晨张。秋日萧索，浮云无光。郁青霞之奇意，入修夜之不旸。或有孤臣危涕，孽子坠心。迁客海上，流戍陇阴，此人但闻悲风汩起，血下沾衿。亦复含酸茹叹，销落湮沉。若乃骑叠迹，车屯轨，黄尘匝地，歌吹四起。无不烟断火绝，闭骨泉里。已矣哉！春草暮兮秋风惊，秋风罢兮春草生。绮罗毕兮池馆尽，琴瑟灭兮丘垄平。自古皆有死，莫不饮恨而吞声。"},
{"poem_name": "小重山·春到长门草青青", "poem_id": "chuncao_945", "poem_class": "春草", "poet_dynasty": "宋朝", "poet": "李清照", "poem": "春到长门春草青，江梅些子破，未开匀。碧云笼碾玉成尘，留晓梦，惊破一瓯春。花影压重门，疏帘铺淡月，好黄昏。二年三度负东君，归来也，著意过今春。"},
{"poem_name": "南乡子·登京口北固亭有怀", "poem_id": "yingxiong_2028", "poem_class": "英雄", "poet_dynasty": "宋朝", "poet": "辛弃疾", "poem": "何处望神州？满眼风光北固楼。千古兴亡多少事？悠悠。不尽长江滚滚流。年少万兜鍪，坐断东南战未休。天下英雄谁敌手？曹刘。生子当如孙仲谋。"},
{"poem_name": "赠从弟南平太守之遥其一", "poem_id": "chuncao_1860", "poem_class": "春草", "poet_dynasty": "唐朝", "poet": "李白", "poem": "少年不得意，落拓无安居。愿随任公子，欲钓吞舟鱼。常时饮酒逐风景，壮心遂与功名疏。兰生谷底人不锄，云在高山空卷舒。汉家天子驰驷马，赤军蜀道迎相如。天门九重谒圣人，龙颜一解四海春。彤庭左右呼万岁，拜贺明主收沉沦。翰林秉笔回英眄，麟阁峥嵘谁可见？承恩初入银台门，著书独在金銮殿。龙驹雕镫白玉鞍，象床绮食黄金盘。当时笑我微贱者，却来请谒为交欢。一朝谢病游江海，畴昔相知几人在？前门长揖后门关，今日结交明日改。爱君山岳心不移，随君云雾迷所为。梦得池塘生春草，使我长价登楼诗。别后遥传临海作，可见羊何共和之。"},
{"poem_name": "赠东邻郑少府", "poem_id": "chuncao_18286", "poem_class": "春草", "poet_dynasty": "唐朝", "poet": "钱起", "poem": "一闻白雪唱，愿见清扬久。谁谓结绶来，得陪趋府后。小邑蓝溪上，卑栖惬所偶。忘言复连墙，片月亦携手。草色同春径，莺声共高柳。美景百花时，平生一杯酒。圣朝法天地，以我为刍狗。秩满归白云，期君访谷口。"},
{"poem_name": "送李明府赴滑州", "poem_id": "chuncao_18641", "poem_class": "春草", "poet_dynasty": "唐朝", "poet": "韩翃", "poem": "渭城寒食罢，送客归远道。乌帽背斜晖，青骊踏春草。酒醒孤烛夜，衣冷千山早。去事沈尚书，应怜词赋好。"},
{"poem_name": "辋川别业", "poem_id": "chuncao_9723", "poem_class": "春草", "poet_dynasty": "唐朝", "poet": "王维", "poem": "不到东山向一年，归来才及种春田。雨中草色绿堪染，水上桃花红欲然。优娄比丘经论学，伛偻丈人乡里贤。披衣倒屣且相见，相欢语笑衡门前。"},
{"poem_name": "论诗三十首·其二十九", "poem_id": "chuncao_1222", "poem_class": "春草", "poet_dynasty": "元朝", "poet": "元好问", "poem": "池塘春草谢家春，万古千秋五字新。传语闭门陈正字，“可怜无补费精神”。"},
{"poem_name": "丰乐亭游春·其三", "poem_id": "chuncao_15000", "poem_class": "春草", "poet_dynasty": "宋朝", "poet": "欧阳修", "poem": "红树青山日欲斜，长郊草色绿无涯。游人不管春将老，来往亭前踏落花。"},
{"poem_name": "寒食江州满塘驿", "poem_id": "chuncao_17536", "poem_class": "春草", "poet_dynasty": "唐朝", "poet": "宋之问", "poem": "去年上巳洛桥边，今年寒食庐山曲。遥怜巩树花应满，复见吴洲草新绿。吴洲春草兰杜芳，感物思归怀故乡。驿骑明朝发何处？猿声今夜断君肠。"},
{"poem_name": "早春晚归", "poem_id": "chuncao_9034", "poem_class": "春草", "poet_dynasty": "唐朝", "poet": "白居易", "poem": "晚归骑马过天津，沙白桥红返照新。草色连延多隙地，鼓声闲缓少忙人。还如南国饶沟水，不似西京足路尘。金谷风光依旧在，无人管领石家春。"},
{"poem_name": "怀赵蕲州文鼎", "poem_id": "chuncao_70919", "poem_class": "春草", "poet_dynasty": "宋朝", "poet": "赵蕃", "poem": "吾州忆当南渡初，居有曾吕守则徐。本门林下亦此渠，往往诗流非酒徒。迩来流风颇寂寞，南池二公了不恶。李今作舟大如斗，公更蕲春方待守。几宵春雨落连明，南池水满春草生。不知春兴凡几首，寄我因之报安否。"},
{"poem_name": "金陵歌送别范宣", "poem_id": "chuncao_1100", "poem_class": "春草", "poet_dynasty": "唐朝", "poet": "李白", "poem": "石头巉岩如虎踞，凌波欲过沧江去。钟山龙盘走势来，秀色横分历阳树。四十馀帝三百秋，功名事迹随东流。白马金鞍谁家子，吹唇虎啸凤凰楼。金陵昔时何壮哉！席卷英豪天下来。冠盖散为烟雾尽，金舆玉座成寒灰。扣剑悲吟空咄嗟，梁陈白骨乱如麻。天子龙沉景阳井，谁歌玉树后庭花。此地伤心不能道，目下离离长春草。送尔长江万里心，他年来访南山老。"},
{"poem_name": "春江", "poem_id": "chuncao_8582", "poem_class": "春草", "poet_dynasty": "唐朝", "poet": "白居易", "poem": "炎凉昏晓苦推迁，不觉忠州已二年。闭阁只听朝暮鼓，上楼空望往来船。莺声诱引来花下，草色句留坐水边。唯有春江看未厌，萦砂绕石渌潺湲。"},
{"poem_name": "泊扬子江岸", "poem_id": "chuncao_14263", "poem_class": "春草", "poet_dynasty": "唐朝", "poet": "卢纶", "poem": "山映南徐暮，千帆入古津。鱼惊出浦火，月照渡江人。清镜催双鬓，沧波寄一身。空怜莎草色，长接故园春。"},
{"poem_name": "白帝城", "poem_id": "chuncao_297905", "poem_class": "春草", "poet_dynasty": "宋朝", "poet": "宋肇", "poem": "江雨霏霏白帝城，秋草未枯春草生。古来战垒如云横，万里瞿塘断人行。至今三峡路峥嵘，时清不见更屯兵。荒凉废堞没春耕，但见牛羊日西平。"},
{"poem_name": "灞陵行送别", "poem_id": "chuncao_1098", "poem_class": "春草", "poet_dynasty": "唐朝", "poet": "李白", "poem": "送君灞陵亭，灞水流浩浩。上有无花之古树，下有伤心之春草。我向秦人问路岐，云是王粲南登之古道。古道连绵走西京，紫阙落日浮云生。正当今夕断肠处，骊歌愁绝不忍听。"},
{"poem_name": "田园乐七首·其四", "poem_id": "chuncao_9703", "poem_class": "春草", "poet_dynasty": "唐朝", "poet": "王维", "poem": "萋萋春草秋绿，落落长松夏寒。牛羊自归村巷，童稚不识衣冠。"},
{"poem_name": "寻南溪常山道人隐居", "poem_id": "chuncao_606", "poem_class": "春草", "poet_dynasty": "唐朝", "poet": "刘长卿", "poem": "一路经行处，莓苔见履痕。白云依静渚，春草闭闲门。过雨看松色，随山到水源。溪花与禅意，相对亦忘言。"},
{"poem_name": "送赵判官赴黔府中丞叔幕", "poem_id": "chuncao_4713", "poem_class": "春草", "poet_dynasty": "唐朝", "poet": "李白", "poem": "廓落青云心，交结黄金尽。富贵翻相忘，令人忽自哂。蹭蹬鬓毛斑，盛时难再还。巨源咄石生，何事马蹄间。绿萝长不厌，却欲还东山。君为鲁曾子，拜揖高堂里。叔继赵平原，偏承明主恩。风霜推独坐，旌节镇雄藩。虎士秉金钺，蛾眉开玉樽。才高幕下去，义重林中言。水宿五溪月，霜啼三峡猿。东风春草绿，江上候归轩。"},
{"poem_name": "洗兵马", "poem_id": "zhanzheng_159", "poem_class": "战争", "poet_dynasty": "唐朝", "poet": "杜甫", "poem": "中兴诸将收山东，捷书夜报清昼同。河广传闻一苇过，胡危命在破竹中。祗残邺城不日得，独任朔方无限功。京师皆骑汗血马，回纥喂肉葡萄宫。已喜皇威清海岱，常思仙仗过崆峒。三年笛里关山月，万国兵前草木风。成王功大心转小，郭相谋深古来少。司徒清鉴悬明镜，尚书气与秋天杳。二三豪俊为时出，整顿乾坤济时了。东走无复忆鲈鱼，南飞觉有安巢鸟。青春复随冠冕入，紫禁正耐烟花绕。鹤禁通宵凤辇备，鸡鸣问寝龙楼晓。攀龙附凤势莫当，天下尽化为侯王。汝等岂知蒙帝力，时来不得夸身强。关中既留萧丞相，幕下复用张子房。张公一生江海客，身长九尺须眉苍。征起适遇风云会，扶颠始知筹策良。青袍白马更何有，后汉今周喜再昌。寸地尺天皆入贡，奇祥异瑞争来送。不知何国致白环，复道诸山得银瓮。隐士休歌紫芝曲，词人解撰河清颂。田家望望惜雨干，布谷处处催春种。淇上健儿归莫懒，城南思妇愁多梦。安得壮士挽天河，净洗甲兵长不用。"},
{"poem_name": "营州歌", "poem_id": "zhanzheng_11336", "poem_class": "战争", "poet_dynasty": "唐朝", "poet": "高适", "poem": "营州少年厌原野，狐裘蒙茸猎城下。虏酒千钟不醉人，胡儿十岁能骑马。"},
{"poem_name": "从军行·吹角动行人", "poem_id": "zhanzheng_1986", "poem_class": "战争", "poet_dynasty": "唐朝", "poet": "王维", "poem": "吹角动行人，喧喧行人起。笳悲马嘶乱，争渡黄河水。日暮沙漠陲，战声烟尘里。尽系名王颈，归来报天子。"},
{"poem_name": "送韩十四江东觐省", "poem_id": "zhanzheng_5639", "poem_class": "战争", "poet_dynasty": "唐朝", "poet": "杜甫", "poem": "兵戈不见老莱衣，叹息人间万事非。我已无家寻弟妹，君今何处访庭闱？黄牛峡静滩声转，白马江寒树影稀。此别应须各努力，故乡犹恐未同归。"},
{"poem_name": "对雪", "poem_id": "zhanzheng_380", "poem_class": "战争", "poet_dynasty": "唐朝", "poet": "杜甫", "poem": "战哭多新鬼，愁吟独老翁。乱云低薄暮，急雪舞回风。瓢弃尊无绿，炉存火似红。数州消息断，愁坐正书空。"},
{"poem_name": "塞上曲", "poem_id": "zhanzheng_1541", "poem_class": "战争", "poet_dynasty": "唐朝", "poet": "李白", "poem": "大汉无中策，匈奴犯渭桥。五原秋草绿，胡马一何骄。命将征西极，横行阴山侧。燕支落汉家，妇女无华色。转战渡黄河，休兵乐事多。萧条清万里，瀚海寂无波。"},
{"poem_name": "塞上曲送元美", "poem_id": "zhanzheng_192311", "poem_class": "战争", "poet_dynasty": "明朝", "poet": "李攀龙", "poem": "白羽如霜出塞寒，胡烽不断接长安。城头一片西山月，多少征人马上看。"},
{"poem_name": "陇西行", "poem_id": "zhanzheng_471", "poem_class": "战争", "poet_dynasty": "唐朝", "poet": "陈陶", "poem": "誓扫匈奴不顾身，五千貂锦丧胡尘。可怜无定河边骨，犹是春闺梦里人！"},
{"poem_name": "哥舒歌", "poem_id": "zhanzheng_687", "poem_class": "战争", "poet_dynasty": "唐朝", "poet": "西鄙人", "poem": "北斗七星高，哥舒夜带刀。至今窥牧马，不敢过临洮。"},
{"poem_name": "从军行·百战沙场碎铁衣", "poem_id": "zhanzheng_1035", "poem_class": "战争", "poet_dynasty": "唐朝", "poet": "李白", "poem": "百战沙场碎铁衣，城南已合数重围。突营射杀呼延将，独领残兵千骑归。"},
{"poem_name": "越中览古", "poem_id": "zhanzheng_455", "poem_class": "战争", "poet_dynasty": "唐朝", "poet": "李白", "poem": "越王勾践破吴归，义士还家尽锦衣。宫女如花满春殿，只今惟有鹧鸪飞。"},
{"poem_name": "寒食日作", "poem_id": "chuncao_13479", "poem_class": "春草", "poet_dynasty": "唐朝", "poet": "温庭筠", "poem": "红深绿暗径相交，抱暖含芳披紫袍。彩索平时墙婉娩，轻球落处晚寥梢。窗中草色妬鸡卵，盘上芹泥憎燕巢。自有玉楼春意在，不能骑马度烟郊。"},
{"poem_name": "阿房宫赋", "poem_id": "zhanzheng_525", "poem_class": "战争", "poet_dynasty": "唐朝", "poet": "杜牧", "poem": "六王毕，四海一，蜀山兀，阿房出。覆压三百余里，隔离天日。骊（lí）山北构而西折，直走咸阳。二川溶溶，流入宫墙。五步一楼，十步一阁；廊腰缦回，檐牙高啄；各抱地势，钩心斗角。盘盘焉，囷囷（qūn）焉，蜂房水涡，矗（chù）不知其（广东版教材为“乎”）几千万落。长桥卧波，未云何龙？复道行空，不霁（jì）何虹？高低冥迷，不知西东（也做“东西”）。歌台暖响，春光融融；舞殿冷袖，风雨凄凄。一日之内，一宫之间，而气候不齐。妃嫔(pín)媵（yìng）嫱(qiáng)，王子皇孙，辞楼下殿，辇（niǎn）来于秦，朝歌夜弦（xián），为秦宫人。明星荧(yíng)荧(yíng)，开妆镜也；绿云扰扰，梳晓鬟（huán）也；渭流涨腻，弃脂水也；烟斜雾横，焚椒兰也。雷霆乍惊，宫车过也；辘（lù）辘（lù）远听，杳（yǎo）不知其所之也。一肌一容，尽态极妍，缦立远视，而望幸焉。有不得（广东版教材无“得”）见者，三十六年。燕、赵之收藏，韩、魏之经营，齐、楚之精英，几世几年，摽（piāo)掠其人，倚叠如山。一旦不能有，输来其间。鼎铛（chēng）玉石，金块珠砾，弃掷逦（lǐ）迤（yǐ），秦人视之，亦不甚惜。嗟乎！一人之心，千万人之心也。秦爱纷奢，人亦念其家。奈何取之尽锱（zī）铢（zhū），用之如泥沙？使负栋之柱，多于南亩之农夫；架梁之椽（chuán），多于机上之工女；钉头磷磷，多于在庾（yǔ）之粟(sù)粒；瓦缝参差（cēncī），多于周身之帛（bó）缕；直栏横槛（jiàn），多于九土之城郭；管弦呕（ōu）哑（yā），多于市人之言语。使天下之人，不敢言而敢怒。独夫之心，日益骄固。戍（shù）卒叫，函谷举，楚人一炬，可怜焦土！呜呼，灭六国者六国也，非秦也。族秦者秦也，非天下也。嗟乎！使六国各爱其人，则足以拒秦；使秦复爱六国之人，则递三世可至万世而为君，谁得而族灭也？秦人不暇自哀，而后人哀之；后人哀之而不鉴之，亦使后人而复哀后人也。"},
{"poem_name": "游子", "poem_id": "chuncao_5720", "poem_class": "春草", "poet_dynasty": "唐朝", "poet": "杜甫", "poem": "巴蜀愁谁语，吴门兴杳然。九江春草外，三峡暮帆前。厌就成都卜，休为吏部眠。蓬莱如可到，衰白问群仙。"},
{"poem_name": "浔阳春三首", "poem_id": "chuncao_8127", "poem_class": "春草", "poet_dynasty": "唐朝", "poet": "白居易", "poem": "春生何处暗周游，海角天涯遍始休。先遣和风报消息，续教啼鸟说来由。展张草色长河畔，点缀花房小树头。若到故园应觅我，为传沦落在江州。"},
{"poem_name": "陋室铭", "poem_id": "chuncao_34", "poem_class": "春草", "poet_dynasty": "唐朝", "poet": "刘禹锡", "poem": "山不在高，有仙则名。水不在深，有龙则灵。斯是陋室，惟吾德馨。苔痕上阶绿，草色入帘青。谈笑有鸿儒，往来无白丁。可以调素琴，阅金经。无丝竹之乱耳，无案牍之劳形。南阳诸葛庐，西蜀子云亭。孔子云：何陋之有？"},
{"poem_name": "杂诗三首", "poem_id": "chuncao_672", "poem_class": "春草", "poet_dynasty": "唐朝", "poet": "王维", "poem": "家住孟津河，门对孟津口。常有江南船，寄书家中否？君自故乡来，应知故乡事。来日绮窗前，寒梅著花未？已见寒梅发，复闻啼鸟声。心心视春草，畏向玉阶生。"},
{"poem_name": "零陵春望", "poem_id": "chuncao_4068", "poem_class": "春草", "poet_dynasty": "唐朝", "poet": "柳宗元", "poem": "平野春草绿，晓莺啼远林。日晴潇湘渚，云断岣嵝岑。仙驾不可望，世途非所任。凝情空景慕，万里苍梧阴。"},
{"poem_name": "偶题", "poem_id": "chuncao_13474", "poem_class": "春草", "poet_dynasty": "唐朝", "poet": "温庭筠", "poem": "微风和暖日鲜明，草色迷人向渭城。吴客卷帘闲不语，楚娥攀树独含情。红垂果蒂樱桃重，黄染花丛蝶粉轻。自恨青楼无近信，不将心事许卿卿。"},
{"poem_name": "灵准上人院", "poem_id": "chuncao_7709", "poem_class": "春草", "poet_dynasty": "唐朝", "poet": "贾岛", "poem": "掩扉当太白，腊数等松椿。禁漏来遥夜，山泉落近邻。经声终卷晓，草色几芽春。海内知名士，交游准上人。"},
{"poem_name": "别赋", "poem_id": "chuncao_533", "poem_class": "春草", "poet_dynasty": "南北朝", "poet": "江淹", "poem": "黯然销魂者，唯别而已矣！况秦吴兮绝国，复燕赵兮千里。或春苔兮始生，乍秋风兮暂起。是以行子肠断，百感凄恻。风萧萧而异响，云漫漫而奇色。舟凝滞于水滨，车逶迟于山侧。棹容与而讵前，马寒鸣而不息。掩金觞而谁御，横玉柱而沾轼。居人愁卧，怳若有亡。日下壁而沉彩，月上轩而飞光。见红兰之受露，望青楸之离霜。巡层楹而空掩，抚锦幕而虚凉。知离梦之踯躅，意别魂之飞扬。故别虽一绪，事乃万族。至若龙马银鞍，朱轩绣轴，帐饮东都，送客金谷。琴羽张兮箫鼓陈，燕、赵歌兮伤美人，珠与玉兮艳暮秋，罗与绮兮娇上春。惊驷马之仰秣，耸渊鱼之赤鳞。造分手而衔涕，感寂寞而伤神。乃有剑客惭恩，少年报士，韩国赵厕，吴宫燕市。割慈忍爱，离邦去里，沥泣共诀，抆血相视。驱征马而不顾，见行尘之时起。方衔感于一剑，非买价于泉里。金石震而色变，骨肉悲而心死。或乃边郡未和，负羽从军。辽水无极，雁山参云。闺中风暖，陌上草薰。日出天而曜景，露下地而腾文。镜朱尘之照烂，袭青气之烟煴，攀桃李兮不忍别，送爱子兮沾罗裙。至如一赴绝国，讵相见期？视乔木兮故里，决北梁兮永辞，左右兮魄动，亲朋兮泪滋。可班荆兮憎恨，惟樽酒兮叙悲。值秋雁兮飞日，当白露兮下时，怨复怨兮远山曲，去复去兮长河湄。又若君居淄右，妾家河阳，同琼珮之晨照，共金炉之夕香。君结绶兮千里，惜瑶草之徒芳。惭幽闺之琴瑟，晦高台之流黄。春宫閟此青苔色，秋帐含此明月光，夏簟清兮昼不暮，冬凝兮夜何长！织锦曲兮泣已尽，回文诗兮影独伤。傥有华阴上士，服食还仙。术既妙而犹学，道已寂而未传。守丹灶而不顾，炼金鼎而方坚。驾鹤上汉，骖鸾腾天。暂游万里，少别千年。惟世间兮重别，谢主人兮依然。下有芍药之诗，佳人之歌，桑中卫女，上宫陈娥。春草碧色，春水渌波，送君南浦，伤如之何！至乃秋露如珠，秋月如圭，明月白露，光阴往来，与子之别，思心徘徊。是以别方不定，别理千名，有别必怨，有怨必盈。使人意夺神骇，心折骨惊，虽渊、云之墨妙，严、乐之笔精，金闺之诸彦，兰台之群英，赋有凌云之称，辨有雕龙之声，谁能摹暂离之状，写永诀之情着乎？"},
{"poem_name": "再和谢朱叔止机宜投赠奖及南海集之句", "poem_id": "chuncao_67938", "poem_class": "春草", "poet_dynasty": "宋朝", "poet": "杨万里", "poem": "重阳风雨不全篇，春草池塘岂满编。好句谁言较多少，古人信手斸方圆。自惭下下中中语，只合休休莫莫傅。珍重银钩挥玉唾，竟无瑶报只空然。"},
{"poem_name": "送袁令之夔州二首·其二", "poem_id": "chuncao_246085", "poem_class": "春草", "poet_dynasty": "明朝", "poet": "宗臣", "poem": "春风二月到瞿塘，白帝城边春草长。不必桃花满十树，他年人亦比河阳。"},
{"poem_name": "水调歌头·寒食不小住", "poem_id": "chuncao_12600", "poem_class": "春草", "poet_dynasty": "宋朝", "poet": "辛弃疾", "poem": "寒食不小住，千骑拥春衫。衡阳石鼓城下，记我旧停骖。襟似潇湘桂岭，带似洞庭春草，紫盖屹东南。文字起骚雅，刀剑化耕蚕。看使君，於此事，定不凡。奋髯抵几堂上，尊俎自高谈。莫信君门万里，但使民歌五袴，归诏凤凰衔。君去我谁饮，明月影成三。"},
{"poem_name": "书愤", "poem_id": "chuncao_304", "poem_class": "春草", "poet_dynasty": "宋朝", "poet": "陆游", "poem": "书愤其一早岁那知世事艰，中原北望气如山。楼船夜雪瓜洲渡，铁马秋风大散关。塞上长城空自许，镜中衰鬓已先斑。出师一表真名世，千载谁堪伯仲间!书愤其二白发萧萧卧泽中，秪凭天地鉴孤忠。厄穷苏武餐毡久，忧愤张巡嚼齿空。细雨春芜上林苑，颓垣夜月洛阳宫。壮心未与年俱老，死去犹能作鬼雄。书愤其三镜里流年两鬓残，寸心自许尚如丹。衰迟罢试戎衣窄，悲愤犹争宝剑寒。远戍十年临的博，壮图万里战皋兰。关河自古无穷事，谁料如今袖手看！书愤其四山河自古有乖分，京洛腥膻实未闻。剧盗曾从宗父命，遗民犹望岳家军。上天悔祸终平虏，公道何人肯散群？白首自知疏报国，尚凭精意祝炉熏。书愤其五清汴逶迤贯旧京，宫墙春草几番生。剖心莫写孤臣愤，抉眼终看此虏平。天地固将容小丑，犬羊自惯渎齐盟。蓬窗老抱横行路，未敢随人说弭兵。"},
{"poem_name": "出师表", "poem_id": "zhanzheng_1396", "poem_class": "战争", "poet_dynasty": "三国", "poet": "诸葛亮", "poem": "臣亮言：先帝创业未半而中道崩殂，今天下三分，益州疲弊，此诚危急存亡之秋也。然侍卫之臣不懈于内，忠志之士忘身于外者，盖追先帝之殊遇，欲报之于陛下也。诚宜开张圣听，以光先帝遗德，恢弘志士之气，不宜妄自菲薄，引喻失义，以塞忠谏之路也。宫中府中，俱为一体；陟罚臧否，不宜异同：若有作奸犯科及为忠善者，宜付有司论其刑赏，以昭陛下平明之理；不宜偏私，使内外异法也。侍中、侍郎郭攸之、费祎、董允等，此皆良实，志虑忠纯，是以先帝简拔以遗陛下：愚以为宫中之事，事无大小，悉以咨之，然后施行，必能裨补阙漏，有所广益。将军向宠，性行淑均，晓畅军事，试用于昔日，先帝称之曰“能”，是以众议举宠为督：愚以为营中之事，悉以咨之，必能使行阵和睦，优劣得所。亲贤臣，远小人，此先汉所以兴隆也；亲小人，远贤臣，此后汉所以倾颓也。先帝在时，每与臣论此事，未尝不叹息痛恨于桓、灵也。侍中、尚书、长史、参军，此悉贞良死节之臣，愿陛下亲之信之，则汉室之隆，可计日而待也。臣本布衣，躬耕于南阳，苟全性命于乱世，不求闻达于诸侯。先帝不以臣卑鄙，猥自枉屈，三顾臣于草庐之中，咨臣以当世之事，由是感激，遂许先帝以驱驰。后值倾覆，受任于败军之际，奉命于危难之间：尔来二十有一年矣。先帝知臣谨慎，故临崩寄臣以大事也。受命以来，夙夜忧叹，恐托付不效，以伤先帝之明；故五月渡泸，深入不毛。今南方已定，兵甲已足，当奖率三军，北定中原，庶竭驽钝，攘除奸凶，兴复汉室，还于旧都。此臣所以报先帝而忠陛下之职分也。至于斟酌损益，进尽忠言，则攸之、祎、允之任也。愿陛下托臣以讨贼兴复之效，不效，则治臣之罪，以告先帝之灵。若无兴德之言，则责攸之、祎、允等之慢，以彰其咎；陛下亦宜自谋，以咨诹善道，察纳雅言，深追先帝遗诏。臣不胜受恩感激。今当远离，临表涕零，不知所言。"},
{"poem_name": "山坡羊·潼关怀古", "poem_id": "zhanzheng_503", "poem_class": "战争", "poet_dynasty": "元朝", "poet": "张养浩", "poem": "峰峦如聚，波涛如怒，山河表里潼关路。望西都，意踌躇。伤心秦汉经行处，宫阙万间都做了土。兴，百姓苦；亡，百姓苦！"},
{"poem_name": "古风其三·秦王扫六合", "poem_id": "zhanzheng_1042", "poem_class": "战争", "poet_dynasty": "唐朝", "poet": "李白", "poem": "秦王扫六合，虎视何雄哉！挥剑决浮云，诸侯尽西来。明断自天启，大略驾群才。收兵铸金人，函谷正东开。铭功会稽岭，骋望琅琊台。刑徒七十万，起土骊山隈。尚采不死药，茫然使心哀。连弩射海鱼，长鲸正崔嵬。额鼻象五岳，扬波喷云雷。鬐鬣蔽青天，何由睹蓬莱？徐巿载秦女，楼船几时回？但见三泉下，金棺葬寒灰。"},
{"poem_name": "木兰诗", "poem_id": "zhanzheng_4", "poem_class": "战争", "poem": "唧唧复唧唧，木兰当户织。不闻机杼声，惟闻女叹息。问女何所思，问女何所忆。女亦无所思，女亦无所忆。昨夜见军帖，可汗大点兵。军书十二卷，卷卷有爷名。阿爷无大儿，木兰无长兄。愿为市鞍马，从此替爷征。东市买骏马，西市买鞍鞯，南市买辔头，北市买长鞭。旦辞爷娘去，暮宿黄河边。不闻爷娘唤女声，但闻黄河流水鸣溅溅。旦辞黄河去，暮至黑山头。不闻爷娘唤女声，但闻燕山胡骑鸣啾啾。万里赴戎机，关山度若飞。朔气传金柝，寒光照铁衣。将军百战死，壮士十年归。归来见天子，天子坐明堂。策勋十二转，赏赐百千强。可汗问所欲，木兰不用尚书郎，愿驰千里足，送儿还故乡。爷娘闻女来，出郭相扶将；阿姊闻妹来，当户理红妆；小弟闻姊来，磨刀霍霍向猪羊。开我东阁门，坐我西阁床。脱我战时袍，著我旧时裳。当窗理云鬓，对镜帖花黄。出门看火伴，火伴皆惊忙：同行十二年，不知木兰是女郎。雄兔脚扑朔，雌兔眼迷离；双兔傍地走，安能辨我是雄雌？"},
{"poem_name": "次韵陈肇芳竿赠李相士", "poem_id": "huangshan_230783", "poem_class": "黄山", "poet_dynasty": "宋朝", "poet": "许月卿", "poem": "相心然后相人形，试相何时可太平。集思广益真宰相，开诚布公肝胆倾。先相君子与小人，小人枉了君子赢。见吾善者笑局局，眼明黄山峰六六。何哉逆整干天诛，衰汉生灵已鱼肉。安得重见无极翁，光风霁月黄山谷。"},
{"poem_name": "观云公所绘听松图为叶平仲作", "poem_id": "huangshan_357513", "poem_class": "黄山", "poet_dynasty": "清朝", "poet": "屈大均", "poem": "黄山之松天下无，云公写入洞庭图。松声捲起瀑泉水，散作天风落五湖。洞庭东西二峰好，玉柱金庭栖绮皓。当年缥缈莫釐间，我亦行携石公姥。叶子幽居偃盖阴，身如菟丝缠松林。兴公斋前已楚楚，华阳楼外还森森。拂地参差多麈尾，无生日说如流水。声飞天外不因风，千里萧骚犹在耳。云公最善绘寒声，声自空生亦有情。嘲嘈忽似苏门啸，谐会琴音满太清。"},
{"poem_name": "送顾子行员外谪判太平五绝·其五", "poem_id": "huangshan_240446", "poem_class": "黄山", "poet_dynasty": "明朝", "poet": "王世贞", "poem": "公檄寒稀郡事饶，试陪宾从上凌歊。只今惟有黄山月，犹似蛾眉恨未消。"},
{"poem_name": "送李亿东归", "poem_id": "huangshan_13472", "poem_class": "黄山", "poet_dynasty": "唐朝", "poet": "温庭筠", "poem": "黄山远隔秦树，紫禁斜通渭城。别路青青柳弱，前溪漠漠苔生。和风澹荡归客，落月殷勤早莺。灞上金樽未饮，宴歌已有馀声。"},
{"poem_name": "登楼望黄山", "poem_id": "huangshan_297723", "poem_class": "黄山", "poet_dynasty": "宋朝", "poet": "徐师", "poem": "黄山楼上望黄山，水石云霞未得攀。三十六峰应笑我，纷纷尘事几时间。"},
{"poem_name": "题徐氏聚秀楼", "poem_id": "huangshan_160013", "poem_class": "黄山", "poet_dynasty": "宋朝", "poet": "杨公远", "poem": "轮奂危危百尺楼，阑干徙倚豁双眸。插天万仞黄山耸，绕郭千寻练水流。风月不消钱可买，主宾须要味相投。四时景物俱疏敛，引得诗人竞唱酬。"},
{"poem_name": "□次答泰泉", "poem_id": "huangshan_326972", "poem_class": "黄山", "poet_dynasty": "明朝", "poet": "黄衷", "poem": "初旦升云淡复纤，遥风不为扫残炎。草堂苦忆黄山谷，烟岛难招白玉蟾。惯见狸奴依习懒，生憎络纬搅安恬。儿童梦语苔阶静，桧影毵毵动隔帘。"},
{"poem_name": "和友人·弟兄南渡各驰驱", "poem_id": "huangshan_214906", "poem_class": "黄山", "poet_dynasty": "宋朝", "poet": "王之望", "poem": "弟兄南渡各驰驱，向奉君王尺一除。黄耳音书寄怀抱，乌衣门巷惜丘墟。澄清孟博荣持节，雅量玄平静著书。五桂家风殊未艾，黄山佳气蔼如初。"},
{"poem_name": "梦黄山梅花", "poem_id": "huangshan_262120", "poem_class": "黄山", "poet_dynasty": "明朝", "poet": "郑善夫", "poem": "阳湖春动蕊珠宫，我梦黄山白鹤峰。罗浮仙子娟娟下，笑整云裳风雪中。"},
{"poem_name": "游黄山", "poem_id": "huangshan_277379", "poem_class": "黄山", "poet_dynasty": "宋朝", "poet": "石应孙", "poem": "山川形胜雄江东，九华辉映天都峰。传闻早已汤胸臆，恨不插翼长相从。朅来随牒官秋浦，城郭奔驰厌尘土。絜家捧檄过临城，偷闲两作烟霞主。黄山登鉴原无由。何期易地太平游。清池轩害日舒丽，突兀楼观撑深幽。凭高徙倚敞心目，绝壁半天横碧玉。回溪千里指顾间，螺髻分明三十六。壮怀高向紫霄悬，俯视培楼真一拳。古今秀色餐不尽，笔端收拾生去烟。萍踪倘未逐流水，古刹相望二三里。暇时风月得交游，鸥鹭同眠勿惊起。"},
{"poem_name": "无题·飒飒东风细雨来", "poem_id": "yu_4882", "poem_class": "雨", "poet_dynasty": "唐朝", "poet": "李商隐", "poem": "飒飒东风细雨来，芙蓉塘外有轻雷。金蟾啮锁烧香入，玉虎牵丝汲井回。贾氏窥帘韩掾少，宓妃留枕魏王才。春心莫共花争发，一寸相思一寸灰！"},
{"poem_name": "秋信", "poem_id": "yu_41809", "poem_class": "雨", "poet_dynasty": "明朝", "poet": "朱有燉", "poem": "飘飘梧叶委银床，天际初来雁几行。露气忽从今夜白，漏声偏觉五更长。惊幽梦矣书千里，有美人兮天一方。报道桂花成蓓蕾，雨余庭院喜新凉。"},
{"poem_name": "沁园春·宿霭迷空", "poem_id": "yu_11917", "poem_class": "雨", "poet_dynasty": "宋朝", "poet": "秦观", "poem": "宿霭迷空，腻云笼日，昼景渐长。正兰皋泥润，谁家燕喜；蜜脾香少，触处蜂忙。尽日无人帘幕挂，更风递、游丝时过墙。微雨后，有桃愁杏怨，红泪淋浪。风流存心易感，但依依伫立，回尽柔肠。念小奁瑶鉴，重匀绛蜡；玉龙金斗，时熨沉香。柳下相将游冶处，便回首、青楼成异乡。相忆事，纵蛮笺万叠，难写微茫。"},
{"poem_name": "蝶恋花·遥夜亭皋闲信步", "poem_id": "yu_2541", "poem_class": "雨", "poet_dynasty": "五代", "poet": "李煜", "poem": "遥夜亭皋闲信步，乍过清明，早觉伤春暮。数点雨声风约住，朦胧淡月云来去。桃李依依春暗度，谁在秋千，笑里低低语。一片芳心千万绪，人间没个安排处。"},
{"poem_name": "山雨", "poem_id": "yu_25978", "poem_class": "雨", "poet_dynasty": "宋朝", "poet": "翁卷", "poem": "一夜满林星月白，亦无云气亦无雷。平明忽见溪流急，知是他山落雨来。"},
{"poem_name": "酌酒与裴迪", "poem_id": "yu_2789", "poem_class": "雨", "poet_dynasty": "唐朝", "poet": "王维", "poem": "酌酒与君君自宽，人情翻覆似波澜。白首相知犹按剑，朱门先达笑弹冠。草色全经细雨湿，花枝欲动春风寒。世事浮云何足问，不如高卧且加餐。"},
{"poem_name": "西楼", "poem_id": "yu_2234", "poem_class": "雨", "poet_dynasty": "宋朝", "poet": "曾巩", "poem": "海浪如云去却回，北风吹起数声雷。朱楼四面钩疏箔，卧看千山急雨来。"},
{"poem_name": "与韩荆州书", "poem_id": "lizhi_4248", "poem_class": "励志", "poet_dynasty": "唐朝", "poet": "李白", "poem": "白闻天下谈士相聚而言曰：“生不用封万户侯，但愿一识韩荆州。”何令人之景慕，一至于此耶！岂不以有周公之风，躬吐握之事，使海内豪俊，奔走而归之，一登龙门，则声价十倍！所以龙蟠凤逸之士，皆欲收名定价于君侯。愿君侯不以富贵而骄之、寒贱而忽之，则三千之中有毛遂，使白得颖脱而出，即其人焉。　　白，陇西布衣，流落楚、汉。十五好剑术，遍干诸侯。三十成文章，历抵卿相。虽长不满七尺，而心雄万夫。皆王公大人许与气义。此畴曩心迹，安敢不尽于君侯哉！　　君侯制作侔神明，德行动天地，笔参造化，学究天人。幸愿开张心颜，不以长揖见拒。必若接之以高宴，纵之以清谈，请日试万言，倚马可待。今天下以君侯为文章之司命，人物之权衡，一经品题，便作佳士。而君侯何惜阶前盈尺之地，不使白扬眉吐气，激昂青云耶？　　昔王子师为豫州，未下车，即辟荀慈明，既下车，又辟孔文举；山涛作冀州，甄拔三十余人，或为侍中、尚书，先代所美。而君侯亦荐一严协律，入为秘书郎，中间崔宗之、房习祖、黎昕、许莹之徒，或以才名见知，或以清白见赏。白每观其衔恩抚躬，忠义奋发，以此感激，知君侯推赤心于诸贤腹中，所以不归他人，而愿委身国士。傥急难有用，敢效微躯。　　且人非尧舜，谁能尽善？白谟猷筹画，安能自矜？至于制作，积成卷轴，则欲尘秽视听。恐雕虫小技，不合大人。若赐观刍荛，请给纸墨，兼之书人，然后退扫闲轩，缮写呈上。庶青萍、结绿，长价于薛、卞之门。幸惟下流，大开奖饰，惟君侯图之。"},
{"poem_name": "泊岳阳城下", "poem_id": "lizhi_5656", "poem_class": "励志", "poet_dynasty": "唐朝", "poet": "杜甫", "poem": "江国逾千里，山城仅百层。岸风翻夕浪，舟雪洒寒灯。留滞才难尽，艰危气益增。图南未可料，变化有鲲鹏。"},
{"poem_name": "春日", "poem_id": "chuncao_13401", "poem_class": "春草", "poet_dynasty": "唐朝", "poet": "温庭筠", "poem": "问君何所思，迢递艳阳时。门静人归晚，墙高蝶过迟。一双青琐燕，千万绿杨丝。屏上吴山远，楼中朔管悲。宝书无寄处，香毂有来期。草色将林彩，相添入黛眉。"},
{"poem_name": "江上偶见绝句", "poem_id": "chuncao_3180", "poem_class": "春草", "poet_dynasty": "唐朝", "poet": "杜牧", "poem": "楚江寒食橘花时，野渡临风驻彩旗。草色连云人去住，水纹如縠燕差池。"},
{"poem_name": "春日寄杨八唐州二首", "poem_id": "chuncao_3809", "poem_class": "春草", "poet_dynasty": "唐朝", "poet": "刘禹锡", "poem": "淮西春草长，淮水逶迤光。燕入新村落，人耕旧战场。可怜行春守，立马看斜桑。漠漠淮上春，莠苗生故垒。梨花方城路，荻笋萧陂水。高斋有谪仙，坐啸清风起。"},
{"poem_name": "浣纱女", "poem_id": "qiantangjiangdachao_7377", "poem_class": "钱塘江大潮", "poet_dynasty": "唐朝", "poet": "王昌龄", "poem": "钱塘江畔是谁家，江上女儿全胜花。吴王在时不得出，今日公然来浣纱。"},
{"poem_name": "送东阳王太守", "poem_id": "chuncao_17263", "poem_class": "春草", "poet_dynasty": "唐朝", "poet": "李颀", "poem": "江皋杜蘅绿，芳草日迟迟。桧楫今何去，星郎出守时。彤襜问风俗，明主寄惸嫠。令下不徒尔，人和当在兹。昔年经此地，微月有佳期。洞口桂花白，岩前春草滋。素沙静津濑，青壁带川坻。野鹤每孤立，林鼯常昼悲。"},
{"poem_name": "榆林郡歌", "poem_id": "chuncao_9848", "poem_class": "春草", "poet_dynasty": "唐朝", "poet": "王维", "poem": "山头松柏林，山下泉声伤客心。千里万里春草色，黄河东流流不息。黄龙戍上游侠儿，愁逢汉使不相识。"},
{"poem_name": "破阵子 为陈同甫赋壮词以寄之", "poem_id": "zhanzheng_147", "poem_class": "战争", "poet_dynasty": "宋朝", "poet": "辛弃疾", "poem": "醉里挑灯看剑，梦回吹角连营。八百里分麾下炙，五十弦翻塞外声。沙场秋点兵。马作的卢飞快，弓如霹雳弦惊。了却君王天下事，赢得生前身后名。可怜白发生！"},
{"poem_name": "七律·长征", "poem_id": "zhanzheng_1262", "poem_class": "战争", "poet_dynasty": "近现代", "poet": "毛泽东", "poem": "红军不怕远征难，万水千山只等闲。五岭逶迤腾细浪，乌蒙磅礴走泥丸。金沙水拍云崖暖，大渡桥横铁索寒。更喜岷山千里雪，三军过后尽开颜。"},
{"poem_name": "赤壁", "poem_id": "zhanzheng_164", "poem_class": "战争", "poet_dynasty": "唐朝", "poet": "杜牧", "poem": "折戟沉沙铁未销，自将磨洗认前朝。东风不与周郎便，铜雀春深锁二乔。"},
{"poem_name": "己亥岁感事", "poem_id": "zhanzheng_32874", "poem_class": "战争", "poet_dynasty": "唐朝", "poet": "曹松", "poem": "泽国江山入战图，生民何计乐樵苏。凭君莫话封侯事，一将功成万骨枯。"},
{"poem_name": "游池州林泉寺金碧洞", "poem_id": "cha_3108", "poem_class": "茶", "poet_dynasty": "唐朝", "poet": "杜牧", "poem": "袖拂霜林下石棱，潺湲声断满溪冰。携茶腊月游金碧，合有文章病茂陵。"},
{"poem_name": "寄刘校书", "poem_id": "huangshan_64477", "poem_class": "黄山", "poet_dynasty": "唐朝", "poet": "郭元振", "poem": "俗吏三年何足论，每将荣辱在朝昏。才微易向风尘老，身贱难酬知己恩。御苑残莺啼落日，黄山细雨湿归轩。回首汉家丞相府，昨来谁得扫重门。"},
{"poem_name": "吕待制所居八咏·舒啸", "poem_id": "huangshan_133604", "poem_class": "黄山", "poet_dynasty": "宋朝", "poet": "王炎", "poem": "黄山峙立高崔嵬，上有飞仙时往来。问之谁作东道主，舒啸亭中人姓回。坐对危峰倒樽酒，偃仰胡床篆烟吐。划然清响透云端，此意悠悠眇千古。好是夜深孤月明，风松泉石清更清。我来拟作叔夜辈，一听空山鸾凤声。"},
{"poem_name": "送从翁东川弘农尚书幕", "poem_id": "huangshan_5087", "poem_class": "黄山", "poet_dynasty": "唐朝", "poet": "李商隐", "poem": "昔帝回冲眷，维皇恻上仁。三灵迷赤气，万汇叫苍旻.刊木方隆禹，陛陑始创殷。夏台曾圮闭，汜水敢逡巡。拯溺休规步，防虞要徙薪。蒸黎今得请，宇宙昨还淳。缵祖功宜急，贻孙计甚勤。降灾虽代有，稔恶不无因。宫掖方为蛊，边隅忽遘迍。献书秦逐客，间谍汉名臣。北伐将谁使，南征决此辰。中原重板荡，玄象失钩陈。诘旦违清道，衔枚别紫宸。兹行殊厌胜，故老遂分新。去异封于巩，来宁避处豳。永嘉几失坠，宣政遽酸辛。元子当传启，皇孙合授询。时非三揖让，表请再陶钧。旧好盟还在，中枢策屡遵。苍黄传国玺，违远属车尘。雏虎如凭怒，漦龙性漫驯。封崇自何等，流落乃斯民。逗挠官军乱，优容败将频。早朝披草莽，夜缒达丝纶。忘战追无及，长驱气益振。妇言终未易，庙算况非神。日驭难淹蜀，星旄要定秦。人心诚未去，天道亦无亲。锦水湔云浪，黄山扫地春。斯文虚梦鸟，吾道欲悲麟。断续殊乡泪，存亡满席珍。魂销季羔窦，衣化子张绅。建议庸何所，通班昔滥臻。浮生见开泰，独得咏汀蘋."},
{"poem_name": "送程太学无过归省新安二首·其二", "poem_id": "huangshan_334019", "poem_class": "黄山", "poet_dynasty": "明朝", "poet": "李英", "poem": "承颜归去意如何，白岳黄山隐薜萝。此日江淹犹赋别，太行城上夕阳多。"},
{"poem_name": "扈从出长安应制", "poem_id": "huangshan_17481", "poem_class": "黄山", "poet_dynasty": "唐朝", "poet": "沈佺期", "poem": "汉宅规模壮，周都景命隆。西宾让东主，法驾幸天中。太史占星应，春官奏日同。旌门起长乐，帐殿出新丰。翕习黄山下，纡徐清渭东。金麾张画月，珠幰戴松风。是节严阴始，寒郊散野蓬。薄霜沾上路，残雪绕离宫。赐帛矜耆老，褰旒问小童。复除恩载洽，望秩礼新崇。臣忝承明召，多惭献赋雄。"},
{"poem_name": "送客不及·日上旗亭第五重", "poem_id": "huangshan_227101", "poem_class": "黄山", "poet_dynasty": "宋朝", "poet": "刘筠", "poem": "日上旗亭第五重，百壶春酿与谁同。黄山远隔奔霁骑，紫塞孤飞避弋鸿。湘竹几时休染泪，楚旌终日自摇风。此情不及歌杨柳，一尺鱼书万水中。"},
{"poem_name": "寄答汪古矜", "poem_id": "huangshan_239626", "poem_class": "黄山", "poet_dynasty": "明朝", "poet": "徐渭", "poem": "少陵鸬鹚唤不来，汪家鸥鸟了无猜。非关野老能争席，自是菩提无镜台。范式鸡偿明岁约，羊昙泪是几年哀。会须一哭胡司马，共踏黄山顶上苔。"},
{"poem_name": "石公种松歌", "poem_id": "huangshan_357495", "poem_class": "黄山", "poet_dynasty": "清朝", "poet": "屈大均", "poem": "石公好写黄山松，松与石合如胶漆。松为石笋拂天来，石如松柯横水出。泾西新得一山寺，移松远自黄山至。髯猿一个似人长，荷锄种植如师意。师本全州清净禅，湘山湘水别多年。全州古松三百里，直接桂林不见天。湘水北流与潇合，重华此地曾流连。零陵之松更奇绝，师今可忆蛟龙颠。我如女萝无断绝，处处与松相缠绵。九疑松子日盈手，欲种未有白云田。乞师为写潇湘川，我松置在二妃前。我居漓南忆湘北，重瞳孤坟竹㛹娟。湘中之人喜师在，何不归扫苍梧烟。"},
{"poem_name": "浮丘祠", "poem_id": "huangshan_292674", "poem_class": "黄山", "poet_dynasty": "宋朝", "poet": "郑晦", "poem": "青天志欲骑长虹，半生双眼四海空。题诗远寄广成子，笔力万仞摇崆峒。前年鹤背乘天风，翻然回首江之东。束书归隐黄山中，山中偶遇浮丘翁。人生寰宇总过客，呼酒浇愁醉李白。十亩耕云种紫芝，酣歌击石嫌春窄。招浮丘，乾坤到处堪遨游。丈夫有志身徇国，逢时无意干封侯。皇天恩泽盈遐陬，忍视吴楚森戈矛。黄金白璧岂足尚，我爱文章有官样。长篇欲向庵壁题，凭陵膏气三千丈。住庵道人请书壁，秃毫轰雷停不得。飞香洒雪淋漓湿，一夜寒风瘦蛟泣。"},
{"poem_name": "寄张学士洎", "poem_id": "huangshan_208756", "poem_class": "黄山", "poet_dynasty": "宋朝", "poet": "伍乔", "poem": "不知何处好消忧，公退携壶即上楼。职事久参侯伯幕，梦魂长绕帝王州。黄山向晚盈轩翠，黟水含春绕郡流。遥想玉堂多暇日，花时谁伴出城游。"},
{"poem_name": "送叶熙时还新安省亲尊公读书于黄山之指月庵", "poem_id": "huangshan_368572", "poem_class": "黄山", "poet_dynasty": "明朝", "poet": "智舷", "poem": "今年季秋与孟冬，馀也踏遍黄山峰。归来相对数竿竹，倦锡倚壁雪满屋。送君来捉天台藤，打破子陵滩下冰。欲识君家读书处，只问丹台指月僧。"},
{"poem_name": "寄贡友善", "poem_id": "huangshan_321299", "poem_class": "黄山", "poet_dynasty": "明朝", "poet": "郭奎", "poem": "城上乌啼梦已残，桂花零落露漙漙。玉绳低映千门晓，银汉斜连一水寒。我为久贫常露趾，君虽有喜莫弹冠。遥知秋色黄山里，朝看丹霞夕采兰。"},
{"poem_name": "登上岭游黄山·朝阳滉漾水朦胧", "poem_id": "huangshan_275936", "poem_class": "黄山", "poet_dynasty": "宋朝", "poet": "陈天麟", "poem": "朝阳滉漾水朦胧，晓烟横抹天微风。三十六峰不著色，点缀淡墨排秋空。小山连延大山倨，林深无人但云树。平生爱山真成癖，我以意行本无住。黄山之路何敧危，黄山之溪何涟漪。登山度水亦劳止，正要行役发吾诗。仙家与世不相远，径入桃源亦良便。向来父老亦行，竹箨桃花大於扇。"},
{"poem_name": "楼居狂吟·偃月炉深紫气浮", "poem_id": "huangshan_258842", "poem_class": "黄山", "poet_dynasty": "宋朝", "poet": "吴龙翰", "poem": "偃月炉深紫气浮，红铅黑汞六丹头。梅翁欲挹浮丘诀，颛为黄山作此楼。"},
{"poem_name": "咏采甘露应诏诗", "poem_id": "huangshan_55493", "poem_class": "黄山", "poet_dynasty": "隋朝", "poet": "江总", "poem": "祥露晓氛氲，上林朝晃朗。千行珠树出，万叶琼枝长。徐轮动仙驾，清晏留神赏。丹水波涛泛，黄山烟雾上。风亭翠旆开，云殿朱弦响。徒知恩礼洽，自怜名实爽。"},
{"poem_name": "竹枝词四首时阻风安乡河中·武溪葱翠独称梁", "poem_id": "huangshan_108758", "poem_class": "黄山", "poet_dynasty": "明朝", "poet": "袁宏道", "poem": "武溪葱翠独称梁，正望黄山一点苍。三日风头两日雨，谢公昨夜拜梁王。"},
{"poem_name": "至陵阳山登天柱石酬韩侍御见招隐黄山", "poem_id": "huangshan_4697", "poem_class": "黄山", "poet_dynasty": "唐朝", "poet": "李白", "poem": "韩众骑白鹿，西往华山中。玉女千馀人，相随在云空。见我传秘诀，精诚与天通。何意到陵阳，游目送飞鸿。天子昔避狄，与君亦乘骢。拥兵五陵下，长策遏胡戎。时泰解绣衣，脱身若飞蓬。鸾凤翻羽翼，啄粟坐樊笼。海鹤一笑之，思归向辽东。黄山过石柱，巘崿上攒丛。因巢翠玉树，忽见浮丘公。又引王子乔，吹笙舞松风。朗咏紫霞篇，请开蕊珠宫。步纲绕碧落，倚树招青童。何日可携手，遗形入无穷。"},
{"poem_name": "题范文予臞庵卷", "poem_id": "huangshan_333123", "poem_class": "黄山", "poet_dynasty": "明朝", "poet": "孙一元", "poem": "道人黄山梅花仙，瘦骨崚嶒神苍然。饮泉坐石幽涧底，衣草食木青厓边。汊川风物久作计，工部家学犹堪传。夜深兀坐松月静，独鹤一声柴庵前。"},
{"poem_name": "黄山僧述古画黄山诸松见寄诗以酬之", "poem_id": "huangshan_357473", "poem_class": "黄山", "poet_dynasty": "清朝", "poet": "屈大均", "poem": "大师将毋永嘉僧，画松往往松飞腾。梦中吞龙知几百，吐为松树有神冯。狂来倒吸歙溪酒，醉中鳞甲出两肘。黄山诸松最奇怪，秃笔扫来无不有。此图十株皆逼真，尺蠖盘回苦不伸。千态万状在枝干，多横少直争轮囷。日挥双管走奇鬼，一为生枝一枯蘖。拂水藤缠夜叉臂，凌霄花结灵鼠尾。针芒一一如铁攒，中有风雨驱惊湍。阴森已过毕庶子，劲挺绝胜蒋长源。大师画手老无敌，因我爱松费笔力。他时我向黄山行，偃盖株株应遍识。会当再拜卧龙松，十旬坐卧当卧龙。剪取生绢长一丈，乞师图取归南禺。"},
{"poem_name": "题潘生小像生嗜酒时将别", "poem_id": "huangshan_238207", "poem_class": "黄山", "poet_dynasty": "明朝", "poet": "袁宏道", "poem": "潘生肉颊权微起，面貌长在酒杯里。何人倾出酒波来，洒向溪藤五尺纸。忆昨逢君黄山道，窄帽单衫立深草。江上追随又一年，缸面瓮头几回倒。殷勤留取箧中身，别后看谁先瘦老。"},
{"poem_name": "题汤泉院壁", "poem_id": "huangshan_287440", "poem_class": "黄山", "poet_dynasty": "宋朝", "poet": "鲁宗道", "poem": "黄山胜地烟霞明，朱砂泉暖肌肤醒。鸟声不断山不坏，今人古人徒营营。暂来谁更辞硗确，抖擞尘缨聊澣濯。灵泉去病功绩深，无人复创为高阁。"},
{"poem_name": "送罗诚甫访新安王太守", "poem_id": "huangshan_319975", "poem_class": "黄山", "poet_dynasty": "明朝", "poet": "顾璘", "poem": "黟江水澄清见底，黄山裳发煖薰人。京华欲问新安政，十月闻君踏早春。"},
{"poem_name": "奉送五叔入京兼寄綦毋三", "poem_id": "huangshan_17256", "poem_class": "黄山", "poet_dynasty": "唐朝", "poet": "李颀", "poem": "云阴带残日，怅别此何时。欲望黄山道，无由见所思。"},
{"poem_name": "苏秀道中", "poem_id": "yu_149818", "poem_class": "雨", "poet_dynasty": "宋朝", "poet": "曾几", "poem": "苏秀道中，自七月二十五日夜大雨三日，秋苗以苏，喜而有作。一夕骄阳转作霖，梦回凉冷润衣襟。不愁屋漏床床湿，且喜溪流岸岸深。千里稻花应秀色，五更桐叶最佳音。无田似我犹欣舞，何况田间望岁心。"},
{"poem_name": "小池荷叶雨声", "poem_id": "yu_66337", "poem_class": "雨", "poet_dynasty": "宋朝", "poet": "杨万里", "poem": "午梦西湖泛烟水，画船撑入荷花底。雨声一阵打疏蓬，惊开睡眼初蒙松。乃是池荷跳急雨，散了真珠又还聚。幸然聚作水银泓，泻入清波无觅处。"},
{"poem_name": "有美堂暴雨", "poem_id": "yu_343", "poem_class": "雨", "poet_dynasty": "宋朝", "poet": "苏轼", "poem": "游人脚底一声雷，满座顽云拨不开。天外黑风吹海立，浙东飞雨过江来。十分潋滟金樽凸，千杖敲铿羯鼓催。唤起谪仙泉洒面，倒倾鲛室泻琼瑰。"},
{"poem_name": "自大散以往深林密竹磴道盘曲四五十里至黄牛岭见黄花川", "poem_id": "yu_2785", "poem_class": "雨", "poet_dynasty": "唐朝", "poet": "王维", "poem": "危径几万转，数里将三休。回环见徒侣，隐映隔林丘。飒飒松上雨，潺潺石中流。静言深溪里，长啸高山头。望见南山阳，白露霭悠悠。青皋丽已净，绿树郁如浮。曾是厌蒙密，旷然销人忧。"},
{"poem_name": "点绛唇·桃源", "poem_id": "yu_11910", "poem_class": "雨", "poet_dynasty": "宋朝", "poet": "秦观", "poem": "醉漾轻舟，信流引到花深处。尘缘相误。无计花间住。 烟水茫茫，千里斜阳暮。山无数。乱红如雨。不记来时路。"},
{"poem_name": "清平乐·春愁南陌", "poem_id": "yu_2626", "poem_class": "雨", "poet_dynasty": "唐朝", "poet": "韦庄", "poem": "春愁南陌，故国音书隔。细雨霏霏梨花白，燕拂画帘金额。尽日相望王孙，尘满衣上泪痕。谁向桥边吹笛？驻马西望销魂。"},
{"poem_name": "杨枝词二首", "poem_id": "yu_3369", "poem_class": "雨", "poet_dynasty": "唐朝", "poet": "刘禹锡", "poem": "迎得春光先到来，浅黄轻绿映楼台。只缘袅娜多情思，更被春风长倩猜。巫峡巫山杨柳多，朝云暮雨远相和。因想阳台无限事，来君回唱竹枝歌。"},
{"poem_name": "水槛遣心二首", "poem_id": "yu_2055", "poem_class": "雨", "poet_dynasty": "唐朝", "poet": "杜甫", "poem": "【其一】去郭轩楹敞，无村眺望赊。澄江平少岸，幽树晚多花。细雨鱼儿出，微风燕子斜。城中十万户，此地两三家。【其二】蜀天常夜雨，江槛已朝晴。叶润林塘密，衣干枕席清。不堪祗老病，何得尚浮名。浅把涓涓酒，深凭送此生。"},
{"poem_name": "点绛唇·感兴", "poem_id": "yu_144083", "poem_class": "雨", "poet_dynasty": "宋朝", "poet": "王禹偁", "poem": "雨恨云愁，江南依旧称佳丽。水村渔市。一缕孤烟细。天际征鸿，遥认行如缀。平生事。此时凝睇。谁会凭栏意。"},
{"poem_name": "春游值雨", "poem_id": "yu_7889", "poem_class": "雨", "poet_dynasty": "唐朝", "poet": "张旭", "poem": "欲寻轩槛列清尊，江上烟云向晚昏。须倩东风吹散雨，明朝却待入华园。"},
{"poem_name": "雨二首", "poem_id": "yu_5690", "poem_class": "雨", "poet_dynasty": "唐朝", "poet": "杜甫", "poem": "青山澹无姿，白露谁能数。片片水上云，萧萧沙中雨。殊俗状巢居，曾台俯风渚。佳客适万里，沈思情延伫。挂帆远色外，惊浪满吴楚。久阴蛟螭出，寇盗复几许。空山中宵阴，微冷先枕席。回风起清曙，万象萋已碧。落落出岫云，浑浑倚天石。日假何道行，雨含长江白。连樯荆州船，有士荷矛戟。南防草镇惨，沾湿赴远役。群盗下辟山，总戎备强敌。水深云光廓，鸣橹各有适。渔艇息悠悠，夷歌负樵客。留滞一老翁，书时记朝夕。"},
{"poem_name": "念昔游三首", "poem_id": "yu_2894", "poem_class": "雨", "poet_dynasty": "唐朝", "poet": "杜牧", "poem": "十载飘然绳检外，樽前自献自为酬。秋山春雨闲吟处，倚遍江南寺寺楼。云门寺外逢猛雨，林黑山高雨脚长。曾奉郊宫为近侍，分明㩳㩳羽林枪。李白题诗水西寺，古木回岩楼阁风。半醒半醉游三日，红白花开山雨中。"},
{"poem_name": "秋怀之秋阴细细压茅堂", "poem_id": "yu_2765", "poem_class": "雨", "poet_dynasty": "宋朝", "poet": "黄庭坚", "poem": "秋阴细细压茅堂，吟虫啾啾昨夜凉。雨开芭蕉新闲旧，风撼筼筜宫应商。砧声已急不可缓，檐景既短难为长。狐裘断缝弃墙角，岂念晏岁多繁霜。"},
{"poem_name": "一枝花·春日送别", "poem_id": "yu_1122", "poem_class": "雨", "poet_dynasty": "元朝", "poet": "刘庭信", "poem": "杨柳在丝丝微风中飘荡，梨花在点点细雨中展放。点随着花瓣飘落，柳条在风中显得格外疏朗。春天过去了，谁也没有办法把春天留住。春天为什么走得这样快？请问司春的东君，谁能保护大好春光为莺花作主。"},
{"poem_name": "喜雨", "poem_id": "yu_6991", "poem_class": "雨", "poet_dynasty": "唐朝", "poet": "孟郊", "poem": "朝见一片云，暮成千里雨。凄清湿高枝，散漫沾荒土。"},
{"poem_name": "寻西山隐者不遇", "poem_id": "yu_121", "poem_class": "雨", "poet_dynasty": "唐朝", "poet": "邱为", "poem": "绝顶一茅茨，直上三十里。扣关无僮仆，窥室唯案几。若非巾柴车，应是钓秋水。差池不相见，黾勉空仰止。草色新雨中，松声晚窗里。及兹契幽绝，自足荡心耳。虽无宾主意，颇得清净理。兴尽方下山，何必待之子。"},
{"poem_name": "雨晴", "poem_id": "yu_35904", "poem_class": "雨", "poet_dynasty": "唐朝", "poet": "王驾", "poem": "雨前初见花间蕊，雨后全无叶底花。蜂蝶纷纷过墙去，却疑春色在邻家。"},
{"poem_name": "菩萨蛮·寄梁汾苕中", "poem_id": "qiantangjiangdachao_1480", "poem_class": "钱塘江大潮", "poet_dynasty": "清朝", "poet": "纳兰容若", "poem": "知君此际情萧索，黄芦苦竹孤舟泊。烟白酒旗青，水村鱼市晴。柁楼今夕梦，脉脉春寒送。直过画眉桥，钱塘江上潮。"},
{"poem_name": "舟过安仁", "poem_id": "yu_1760", "poem_class": "雨", "poet_dynasty": "宋朝", "poet": "杨万里", "poem": "一叶渔船两小童，收篙停棹坐船中。怪生无雨都张伞，不是遮头是使风。"},
{"poem_name": "观潮", "poem_id": "qiantangjiangdachao_172301", "poem_class": "钱塘江大潮", "poet_dynasty": "宋朝", "poet": "艾性夫", "poem": "按节波神逆水来，鱼龙掀舞斗崔嵬。浪高峰顶青天雪，风助江声白昼雷。势欲上时掀海立，怒无泄处触山回。世间亡国知多少，谁似灵胥恨未灰。"},
{"poem_name": "浙江观潮", "poem_id": "qiantangjiangdachao_141921", "poem_class": "钱塘江大潮", "poet_dynasty": "宋朝", "poet": "韩元吉", "poem": "江翻海涌势难平，鳌掷鹏鶱自不停。端为君王洗兵马，参旗井鉞万雷霆。"},
{"poem_name": "喜外弟卢纶见宿", "poem_id": "yu_618", "poem_class": "雨", "poet_dynasty": "唐朝", "poet": "司空曙", "poem": "静夜四无邻，荒居旧业贫。雨中黄叶树，灯下白头人。以我独沉久，愧君相见频。平生自有分，况是蔡家亲。"},
{"poem_name": "同题仙游观", "poem_id": "yu_661", "poem_class": "雨", "poet_dynasty": "唐朝", "poet": "韩翃", "poem": "仙台初见五城楼，风物凄凄宿雨收。山色遥连秦树晚，砧声近报汉宫秋。疏松影落空坛静，细草香闲小洞幽。何用别寻方外去，人间亦自有丹丘。"},
{"poem_name": "钱塘映江楼宴坐观潮", "poem_id": "qiantangjiangdachao_110851", "poem_class": "钱塘江大潮", "poet_dynasty": "明朝", "poet": "郑善夫", "poem": "钱王此开济，旋入宋山河。潮汐秋来壮，雷霆水上多。尚传江有怒，翻恨海无波。飒飒攒陵树，悲风日夜过。"},
{"poem_name": "八声甘州·有情风万里卷潮来", "poem_id": "qiantangjiangdachao_363", "poem_class": "钱塘江大潮", "poet_dynasty": "宋朝", "poet": "苏轼", "poem": "有情风万里卷潮来，无情送潮归。问钱塘江上，西兴浦口，几度斜晖？不用思量今古，俯仰昔人非。谁似东坡老，白首忘机。记取西湖西畔，正春山好处，空翠烟霏。算诗人相得，如我与君稀。约它年、东还海道，愿谢公雅志莫相违。西州路，不应回首，为我沾衣。"},
{"poem_name": "七绝·观潮", "poem_id": "qiantangjiangdachao_1307", "poem_class": "钱塘江大潮", "poet_dynasty": "近现代", "poet": "毛泽东", "poem": "千里波涛滚滚来，雪花飞向钓鱼台。人山纷赞阵容阔，铁马从容杀敌回。"},
{"poem_name": "和运使舍人观潮·何处潮偏盛", "poem_id": "qiantangjiangdachao_174465", "poem_class": "钱塘江大潮", "poet_dynasty": "宋朝", "poet": "范仲淹", "poem": "何处潮偏盛，钱唐无与俦。谁能问天意，独此见涛头。海浦吞来尽，江城打欲浮。势雄驱岛屿，声怒战貔貅。万叠云才起，千寻练不收。长风方破浪，一气自横秋。高岸惊先裂，群源怯倒流。腾凌大鲲化，浩荡六鳌游。北客观犹惧，吴儿弄弗忧。子胥忠义者，无覆巨川舟。"},
{"poem_name": "瑞鹧鸪·观潮", "poem_id": "qiantangjiangdachao_10146", "poem_class": "钱塘江大潮", "poet_dynasty": "宋朝", "poet": "苏轼", "poem": "碧山影里小红旗。侬是江南踏浪儿。拍手欲嘲山简醉，齐声争唱浪婆词。西兴渡口帆初落、渔浦山头日未欹。侬欲送潮歌底曲，尊前还唱使君诗。"},
{"poem_name": "和运使舍人观潮·把酒问东溟", "poem_id": "qiantangjiangdachao_174464", "poem_class": "钱塘江大潮", "poet_dynasty": "宋朝", "poet": "范仲淹", "poem": "把酒问东溟，潮從何代生。宁非天吐纳，长逐月亏盈。暴怒中秋势，雄豪半夜声。堂堂云阵合，屹屹雪山行。海面雷霆聚，江心瀑布横。巨防连地震，群楫望风迎。踊若蛟龙斗，奔如雨雹惊。来知千古信，回见百川平。破浪功难敌，驱山力可并。伍胥神不泯，凭此发威名。"},
{"poem_name": "摸鱼儿·观潮上叶丞相", "poem_id": "qiantangjiangdachao_12294", "poem_class": "钱塘江大潮", "poet_dynasty": "宋朝", "poet": "辛弃疾", "poem": "望飞来、半空鸥鹭。须臾动地鼙鼓。截江组练驱山去，鏖战未收貔虎。朝又暮。诮惯得、吴儿不怕蛟龙怒。风波平步。看红旆惊飞，跳鱼直上，蹙踏浪花舞。凭谁问，万里长鲸吞吐。人间儿戏千弩。滔天力倦知何事，白马素车东去。堪恨处。人道是、子胥冤愤终千古。功名自误。谩教得陶朱，五湖西子，一舸弄烟雨。"},
{"poem_name": "浙江观潮", "poem_id": "qiantangjiangdachao_134549", "poem_class": "钱塘江大潮", "poet_dynasty": "宋朝", "poet": "程公许", "poem": "浙岸携觞差一日，秋风吹爽轶层霄。怒涛奋击三千里，壮观元同十八潮。蓬阆何曾云海隔，偓佺未散玉京潮。琴高背称容追逐，借与天风递玉箫。"},
{"poem_name": "观潮", "poem_id": "qiantangjiangdachao_191925", "poem_class": "钱塘江大潮", "poet_dynasty": "宋朝", "poet": "苏轼", "poem": "庐山烟雨浙江潮，未到千般恨不消。到得还来别无事，庐山烟雨浙江潮。"},
{"poem_name": "观潮二首·雪屋银山满上头", "poem_id": "qiantangjiangdachao_173566", "poem_class": "钱塘江大潮", "poet_dynasty": "宋朝", "poet": "李处权", "poem": "雪屋银山满上头，年年伟观近中秋。只言沧海无回浪，岂信长江有逆流。一一樯帆如过鸟，时时烟雨要沉牛。青衫白鬓功名晚，何日翩然范蠡舟。"},
{"poem_name": "钱塘观潮", "poem_id": "qiantangjiangdachao_191924", "poem_class": "钱塘江大潮", "poet_dynasty": "清朝", "poet": "施闰章", "poem": "海色雨中开，涛飞江上台。声驱千骑疾，气卷万山来。绝岸愁倾覆，轻舟故溯洄。鸱夷有遗恨，终古使人哀。"},
{"poem_name": "双调·折桂令·题情盼春来", "poem_id": "qiantangjiangdachao_23311", "poem_class": "钱塘江大潮", "poet_dynasty": "元朝", "poet": "任昱", "poem": "题情盼春来又见春归，弹指光阴，回首芳菲。杨柳阴浓，章台路远，汉水烟迷。彩笔谁行画眉？锦书不寄乌衣。寂寞罗帏，愁上心头，人在天涯。湖上望西湖绿水如云，一叶扁舟，几个佳宾。指点银屏，留连绮席，旋买金麟。不三杯桃花笑人，不多时柳絮成尘。体负良辰，抹袖凌风，玉手挨蓁。和江头友人韵想城南景物宜看，雪后园林，江上云山。步步帏屏，家家酒债，处处诗坛。任浊富一时眩眼，且清狂每日开颜。何必愁烦，画虎无成，倦鸟知还。同友人联句对他边几树梅花，映古木槎牙，疏竹交加。既有当垆，毋劳倒屣，便可投辖。爱浮蚁香能驻马，荐肥羔味胜庖蛙。低按红牙，高岸乌纱，识字渔夫，好客庄家。吴山秀钱塘江上嵯峨，浓淡皆宜，态度偏多。泪雨溟濛，歌云缥缈，舞雪婆娑。胜楚岫高堆翠螺，似张郎巧画青蛾。消得吟哦，欲比西施，来问东坡。钱尹希善之宁国尹楚天长山色青青，昨日钱塘，明日宣城。子贡言辞，子瞻才思，子贱廉明。春水生琴书短艇，暖风轻花柳长亭。无限吟情，千里思君，午夜挑灯。咏西域吉诚甫毳袍宽两袖风烟，来自西州，游遍中原。锦句诗余，彩云花下，璧月樽前。今乐府知音状元，古词林饱记神仙。名不虚传，三峡飞泉，万籁号天。"},
{"poem_name": "日出入行", "poem_id": "lizhi_156", "poem_class": "励志", "poet_dynasty": "唐朝", "poet": "李白", "poem": "日出东方隈，似从地底来。历天又复入西海，六龙所舍安在哉？其始与终古不息，人非元气，安得与之久徘徊？草不谢荣于春风，木不怨落于秋天。谁挥鞭策驱四运？万物兴歇皆自然。羲和！羲和！汝奚汩没于荒淫之波？鲁阳何德，驻景挥戈？逆道违天，矫诬实多。吾将囊括大块，浩然与溟涬同科！"},
{"poem_name": "红毛刀歌", "poem_id": "lizhi_35646", "poem_class": "励志", "poet_dynasty": "近现代", "poet": "秋瑾", "poem": "一泓秋水净纤毫，远看不知光如刀。 直骇玉龙蟠匣内，待乘雷雨腾云霄。 传闻利器来红毛，大食日本羞同曹。 濡血便令骨节解，断头不俟锋刃交。 抽刀出鞘天为摇，日月星辰芒骤韬。 斫地一声海水立，露风三寸阴风号。 陆专犀象水截蛟，魍魉惊避魑魅逃。 遭斯刃者凡几辈？骷髅成群血涌涛。 刀头百万英雄泣，腕底乾坤杀劫操。 且来挂壁暂不用，夜夜鸣啸声疑鴞。 英灵渴欲饮战血，也如块磊需酒浇。 红毛红毛尔休骄，尔器诚利吾宁抛。 自强在人不在器，区区一刀焉足豪？"},
{"poem_name": "观潮行", "poem_id": "qiantangjiangdachao_179971", "poem_class": "钱塘江大潮", "poet_dynasty": "宋朝", "poet": "释宝昙", "poem": "八月十八钱塘时，潮头搅海雷怒飞。更遭风日薄於纸，海山数点青依依。烂银斜侵云鬓脚，生绡直下鲛人机。玉龙宛转一千丈，卧噀残雪吹人衣。天关击鼓地轴折，想见水府惊颠隮。红幡绿盖弄潮者，出没散乱同凫鹥。操舟之子夸第一，倏忽东涌还沉西。万人揶揄等儿戏，我说性命发汤鸡。似闻潮生到影蠡，伹辊暗浪中黄泥。不知珠宫贝阙何世乃居此，亦有霓旌素节日夜朝京师。又疑春秋战罢两蜗角，冻血不洗锋差差。至今官渡卖牌者，莫雨不管吴侬悲。"},
{"poem_name": "七古咏蛙", "poem_id": "lizhi_1275", "poem_class": "励志", "poet_dynasty": "近现代", "poet": "毛泽东", "poem": "独坐池塘如虎踞，绿荫树下养精神。春来我不先开口，哪个虫儿敢作声？"},
{"poem_name": "水调歌头·重上井冈山", "poem_id": "lizhi_1270", "poem_class": "励志", "poet_dynasty": "近现代", "poet": "毛泽东", "poem": "久有凌云志，重上井冈山。千里来寻故地，旧貌变新颜。到处莺歌燕舞，更有潺潺流水，高路入云端。过了黄洋界，险处不须看。风雷动，旌旗奋，是人寰。三十八年过去，弹指一挥间。可上九天揽月，可下五洋捉鳖，谈笑凯歌还。世上无难事，只要肯登攀。"},
{"poem_name": "钱塘观潮", "poem_id": "qiantangjiangdachao_174824", "poem_class": "钱塘江大潮", "poet_dynasty": "宋朝", "poet": "刘黻", "poem": "此是东南形胜地，子胥祠下步周遭。不知几点英雄泪，翻作千年愤怒涛。雷鼓远惊江怪蛰，雪车横驾海门高。吴儿视命轻犹叶，争舞潮头意气豪。"},
{"poem_name": "独秀峰", "poem_id": "lizhi_26027", "poem_class": "励志", "poet_dynasty": "清朝", "poet": "袁枚", "poem": "来龙去脉绝无有，突然一峰插南斗。桂林山水奇八九，独秀峰尤冠其首。三百六级登其巅，一城烟水来眼前。青山尚且直如弦，人生孤立何伤焉？"},
{"poem_name": "崖门谒三忠祠", "poem_id": "lizhi_358741", "poem_class": "励志", "poet_dynasty": "清朝", "poet": "陈恭尹", "poem": "山木萧萧风又吹，两崖波浪至今悲。一声望帝啼荒殿，十载愁人来古祠。海水有门分上下，江山无地限华夷。停舟我亦艰难日，畏向苍苔读旧碑。"},
{"poem_name": "同吉中孚梦桃源", "poem_id": "chunyu_14401", "poem_class": "春雨", "poet_dynasty": "唐朝", "poet": "卢纶", "poem": "春雨夜不散，梦中山亦阴。云中碧潭水，路暗红花林。花水自深浅，无人知古今。夜静春梦长，梦逐仙山客。园林满芝朮，鸡犬傍篱栅。几处花下人，看予笑头白。"},
{"poem_name": "送陈七赴西军", "poem_id": "lizhi_6622", "poem_class": "励志", "poet_dynasty": "唐朝", "poet": "孟浩然", "poem": "吾观非常者，碌碌在目前。君负鸿鹄志，蹉跎书剑年。一闻边烽动，万里忽争先。余亦赴京国，何当献凯还。"},
{"poem_name": "苔", "poem_id": "lizhi_26020", "poem_class": "励志", "poet_dynasty": "清朝", "poet": "袁枚", "poem": "白日不到处，青春恰自来。苔花如米小，也学牡丹开。(也学 一作：亦)"},
{"poem_name": "残春感事十首·春雨溪桥断", "poem_id": "chunyu_39445", "poem_class": "春雨", "poet_dynasty": "元朝", "poet": "方回", "poem": "春雨溪桥断，才晴又浅流。端能操古节，何至堕穷愁。冯衍尝为郡，田丰不愿侯。吾儿犹未解，余子复奚尤。"},
{"poem_name": "长年", "poem_id": "chunyu_59577", "poem_class": "春雨", "poet_dynasty": "唐朝", "poet": "韦庄", "poem": "长年方悟少年非，人道新诗胜旧诗。十亩野塘留客钓，一轩春雨对僧棋。花间醉任黄莺语，亭上吟从白鹭窥。大盗不将炉冶去，有心重筑太平基。"},
{"poem_name": "和答登封王晦之登楼见寄", "poem_id": "chunyu_79124", "poem_class": "春雨", "poet_dynasty": "宋朝", "poet": "黄庭坚", "poem": "县楼三十六峰寒，王粲登临独倚阑。清坐一番春雨歇，相思千里夕阳残。诗来嗟我不同醉，别後喜君能自宽。举目尽妨人作乐，几时归得钓鲵桓。"},
{"poem_name": "春雨·春雨不肯晴", "poem_id": "chunyu_79944", "poem_class": "春雨", "poet_dynasty": "宋朝", "poet": "张耒", "poem": "春雨不肯晴，春云与地平。柯山数椽屋，昼夜倾檐声。阴沉人意恶，但愿醉不醒。园花知在亡，渠溜飘红英。今年穷到骨，憔悴客江城。花时不得出，风雨掩柴荆。自我学道来，万事一羽轻。惟有惜春意，未忘儿女情。龃龉可奈何，努力饱饭行。往日虽莫挽，来日岂无程。忽记祖燕公，佳句与帝赓。今岁随宜过寒食，明年倍调作清明。"},
{"poem_name": "奉和圣制同刘晃喜雨应制", "poem_id": "chunyu_31502", "poem_class": "春雨", "poet_dynasty": "唐朝", "poet": "张说", "poem": "青气含春雨，知从岱岳来。行云避师出，洒雨待车回。厌浥尘清道，空濛柳映台。最宜三五夜，晴月九重开。"},
{"poem_name": "无题十首", "poem_id": "chunyu_61226", "poem_class": "春雨", "poet_dynasty": "唐朝", "poet": "唐彦谦", "poem": "细草铺茵绿满堤，燕飞晴日正迟迟。寻芳陌上花如锦，折得东风第一枝。锦筝银甲响鹍弦，勾引春声上绮筵。醉倚阑干花下月，犀梳斜亸鬓云边。楚云湘雨会阳台，锦帐芙蓉向夜开。吹罢玉箫春似海，一双彩凤忽飞来。春江新水促归航，惜别花前酒漫觞。倒尽银瓶浑不醉，却怜和泪入愁肠。谁知别易会应难，目断青鸾信渺漫。情似蓝桥桥下水，年来流恨几时干。漏滴铜龙夜已深，柳梢斜月弄疏阴。满园芳草年年恨，剔尽灯花夜夜心。夜合庭前花正开，轻罗小扇为谁裁。多情惊起双蝴蝶，飞入巫山梦里来。忆别悠悠岁月长，酒兵无计敌愁肠。柔丝漫折长亭柳，绾得同心欲寄将。杨柳青青映画楼，翠眉终日锁离愁。杜鹃啼落枝头月，多为伤春恨不休。云色鲛绡拭泪颜，一帘春雨杏花寒。几时重会鸳鸯侣，月下吹笙和彩鸾。"},
{"poem_name": "蔡伟叔讲通书", "poem_id": "chunyu_48877", "poem_class": "春雨", "poet_dynasty": "宋朝", "poet": "刘克庄", "poem": "蒋君易学高无助，蔡子重来讲杏坛。绛帆先生移席听，青衿学士堵墙观。举扬霁月光风易，笺注先天太极难。稳坐虎皮挥麈毛，岂知春雨客毡寒。"},
{"poem_name": "糖多令·春雨满江城", "poem_id": "chunyu_34836", "poem_class": "春雨", "poet_dynasty": "宋朝", "poet": "刘辰翁", "poem": "春雨满江城，汀洲春水生，更悲久雨似春酲。犹有一般天富贵，夜来雨、早来晴。年少总看灯，老来犹故情，便无灯、也自盈盈。说著春情谁不爱，今夜月、有人行。"},
{"poem_name": "司竹监烧苇园因召都巡检柴贻勖左藏以其徒会", "poem_id": "chunyu_73323", "poem_class": "春雨", "poet_dynasty": "宋朝", "poet": "苏轼", "poem": "官园刈苇留枯槎，深冬放火如红霞。枯槎烧尽有根在，春雨一洗皆萌芽。黄狐老兔最狡捷，卖侮百兽常矜夸。年年此厄竟不悟，但爱蒙密争来家。风回焰卷毛尾热，欲出已被苍鹰遮。野人来言此最乐，徒手晓出归满车。巡边将军在近邑，呼来飒飒従矛叉。戍兵久闲可小试，战鼓虽冻犹堪挝。雄心欲搏南涧虎，阵势颇学常山蛇。霜乾火烈声爆野，飞走无路号且呀。迎人截来砉逢箭，避犬逸去穷投罝。击鲜走马殊未厌，但恐落日催栖鸦。弊旗仆鼓坐数获，鞍挂雉兔肩分麚。主人置酒聚狂客，纷纷醉语晚更哗。燎毛燔肉不暇割，饮啖直欲追羲娲。青丘云梦古所咤，与此何啻百倍加。苦遭谏疏说夷羿，又被赋客嘲淫奢。岂如闲官走山邑，放旷不与趋朝衙。农工已毕岁云暮，车骑虽少宾殊佳。酒酣上马去不告，猎猎霜风吹帽斜。"},
{"poem_name": "清平乐·春来街砌", "poem_id": "chunyu_6604", "poem_class": "春雨", "poet_dynasty": "唐朝", "poet": "欧阳炯", "poem": "春来街砌，春雨如丝细。春地满飘红杏蒂，春燕舞随风势。春幡细缕春缯，春闺一点春灯。自是春心撩乱，非干春梦无凭。"},
{"poem_name": "中书王舍人辋川旧居", "poem_id": "chunyu_18519", "poem_class": "春雨", "poet_dynasty": "唐朝", "poet": "钱起", "poem": "几年家绝壑，满径种芳兰。带石买松贵，通溪涨水宽。诵经连谷响，吹律减云寒。谁谓桃源里，天书问考槃。一从解蕙带，三入偶蝉冠。今夕复何夕，归休寻旧欢。片云隔苍翠，春雨半林湍。藤长穿松盖，花繁压药栏。景深青眼下，兴绝彩毫端。笑向同来客，登龙此地难。"},
{"poem_name": "岸柳", "poem_id": "chunyu_66456", "poem_class": "春雨", "poet_dynasty": "宋朝", "poet": "杨万里", "poem": "柳梢拂入溪云阴，柳根插入溪水深。秪今立岸一弊帚，归时弄日千黄金。人生荣谢亦如此，谢何兄怨荣何喜。秋霜春雨自四时，老夫问柳柳不知。"},
{"poem_name": "春晚书山家屋壁二首", "poem_id": "chunyu_28913", "poem_class": "春雨", "poet_dynasty": "唐朝", "poet": "贯休", "poem": "柴门寂寂黍饭馨，山家烟火春雨晴。庭花蒙蒙水泠泠，小儿啼索树上莺。水香塘黑蒲森森，鸳鸯鸂鶒如家禽。前村后垄桑柘深，东邻西舍无相侵。蚕娘洗茧前溪渌，牧童吹笛和衣浴。山翁留我宿又宿，笑指西坡瓜豆熟。"},
{"poem_name": "长安道", "poem_id": "chunyu_16706", "poem_class": "春雨", "poet_dynasty": "唐朝", "poet": "韦应物", "poem": "汉家宫殿含云烟，两宫十里相连延。晨霞出没弄丹阙，春雨依微自甘泉。春雨依微春尚早，长安贵游爱芳草。宝马横来下建章，香车却转避驰道。贵游谁最贵，卫霍世难比。何能蒙主恩，幸遇边尘起。归来甲第拱皇居，朱门峨峨临九衢。中有流苏合欢之宝帐，一百二十凤凰罗列含明珠。下有锦铺翠被之粲烂，博山吐香五云散。丽人绮阁情飘飖，头上鸳钗双翠翘。低鬟曳袖回春雪，聚黛一声愁碧霄。山珍海错弃藩篱，烹犊炰羔如折葵。既请列侯封部曲，还将金印授庐儿。欢荣若此何所苦，但苦白日西南驰。"},
{"poem_name": "玉楼春·柳映玉楼春日晚", "poem_id": "chunyu_4000", "poem_class": "春雨", "poet_dynasty": "五代", "poet": "顾敻", "poem": "柳映玉楼春日晚，雨细风轻烟草软。画堂鹦鹉语雕笼，金粉小屏犹半掩。香灭绣帷人寂寂，倚槛无言愁思远。恨郎何处纵疏狂？长使含啼眉不展。"},
{"poem_name": "点绛唇·春雨濛濛", "poem_id": "chunyu_84021", "poem_class": "春雨", "poet_dynasty": "宋朝", "poet": "宋无名氏", "poem": "春雨濛濛，淡烟深锁垂杨院。暖风轻扇。落尽桃花片。薄幸不来，前事思量遍。无由见。泪痕如线。界破残妆面。"},
{"poem_name": "更漏子·柳丝长", "poem_id": "chunyu_2544", "poem_class": "春雨", "poet_dynasty": "唐朝", "poet": "温庭筠", "poem": "柳丝长，春雨细，花外漏声迢递。惊塞雁，起城乌，画屏金鹧鸪。香雾薄，透帘幕，惆怅谢家池阁。红烛背，绣帘垂，梦长君不知。"},
{"poem_name": "晖禅人丐盐求颂", "poem_id": "chunyu_99576", "poem_class": "春雨", "poet_dynasty": "宋朝", "poet": "释正觉", "poem": "庐山淡薄已多时，谁与丛林洗败姿。为爱海冰资菜味，不嫌春雨破华枝。仙陀婆事行行辨，舜若多身处处宜。快意截流船到岸，江头风顺看樯旗。"},
{"poem_name": "题兰江言上人院二首", "poem_id": "cha_28955", "poem_class": "茶", "poet_dynasty": "唐朝", "poet": "贯休", "poem": "一生只著一麻衣，道业还欺习彦威。手把新诗说山梦，石桥天柱雪霏霏。只是危吟坐翠层，门前岐路自崩腾。青云名士时相访，茶煮西峰瀑布冰。"},
{"poem_name": "秋晚怀茅山石涵村舍", "poem_id": "cha_2987", "poem_class": "茶", "poet_dynasty": "唐朝", "poet": "杜牧", "poem": "十亩山田近石涵，村居风俗旧曾谙。帘前白艾惊春燕，篱上青桑待晚蚕。云暖采茶来岭北，月明沽酒过溪南。陵阳秋尽多归思，红树萧萧覆碧潭。"},
{"poem_name": "春昼回文", "poem_id": "cha_2693", "poem_class": "茶", "poet_dynasty": "唐朝", "poet": "李涛", "poem": "茶饼嚼时香透齿，水沈烧处碧凝烟。纱窗避著犹慵起，极困新晴乍雨天。"},
{"poem_name": "转调满庭芳·芳草池塘", "poem_id": "cha_952", "poem_class": "茶", "poet_dynasty": "宋朝", "poet": "李清照", "poem": "芳草池塘，绿阴庭院，晚晴寒透窗纱。玉钩金锁，管是客来唦。寂寞尊前席上，唯愁海角天涯。能留否？酴釄落尽，犹赖有梨花。当年曾胜赏，生香熏袖，活火分茶。极目犹龙骄马，流水轻车。不怕风狂雨骤，恰才称，煮酒笺花。如今也，不成怀抱，得似旧时那？"},
{"poem_name": "寒夜", "poem_id": "cha_2674", "poem_class": "茶", "poet_dynasty": "宋朝", "poet": "杜耒", "poem": "寒夜客来茶当酒，竹炉汤沸火初红。寻常一样窗前月，才有梅花便不同。"},
{"poem_name": "满庭芳·晚色沈沈", "poem_id": "cha_35264", "poem_class": "茶", "poet_dynasty": "宋朝", "poet": "赵长卿", "poem": "晚色沈沈，雨声寂寞，夜寒初冻云头。晓来阶砌，一捻冷光浮。目断江天霭霭，低迷映、绿竹修修。多才客，高吟柳絮，还更上层楼。烹茶，新试水，人间清楚，物外遨游。胜似他、销金暖帐情柔。细看流风回舞，终日价、浅酌轻讴。醺醺地，美人翻曲，消尽古今愁。"},
{"poem_name": "偈颂七十一首·重阳佳节到来", "poem_id": "cha_286376", "poem_class": "茶", "poet_dynasty": "宋朝", "poet": "释了惠", "poem": "重阳佳节到来，瑞岩无可安排。一十二峰黄栗粽，东大洋海茱萸茶。万象摩唇捋嘴，虚空缀齿粘牙，不知秋意落谁家。"},
{"poem_name": "晓梦", "poem_id": "cha_2601", "poem_class": "茶", "poet_dynasty": "宋朝", "poet": "李清照", "poem": "晓梦随疏钟，飘然跻云霞。因缘安期生，遍逅萼绿华。秋风正无赖，吹尽玉井花。共看藕如船，同食枣如瓜。翩翩垂发女，貌妍语亦佳。嘲辞斗诡辩，活火烹新茶。虽乏上元术，游乐亦莫涯。人生以如此，何必归故家？起来敛衣坐，掩身厌喧哗。心知不可见，念念犹咨嗟。"},
{"poem_name": "清明日送韦侍御贬虔州", "poem_id": "cha_8377", "poem_class": "茶", "poet_dynasty": "唐朝", "poet": "白居易", "poem": "寂寞清明日，萧条司马家。留饧和冷粥，出火煮新茶。欲别能无酒，相留亦有花。南迁更何处，此地已天涯。"},
{"poem_name": "觅茶", "poem_id": "cha_2224", "poem_class": "茶", "poet_dynasty": "宋朝", "poet": "谢枋得", "poem": "茂绿林中三五家，短墙半露小桃花。客行马上多春日，特叩柴门觅一茶。"},
{"poem_name": "生查子·散帙坐凝尘", "poem_id": "cha_1020", "poem_class": "茶", "poet_dynasty": "清朝", "poet": "纳兰容若", "poem": "散帙坐凝尘，吹气幽兰并。茶名龙凤团，香字鸳鸯饼。玉局类弹棋，颠倒双栖影。花月不曾闲，莫放相思醒。"},
{"poem_name": "西塔寺陆羽茶泉", "poem_id": "cha_2705", "poem_class": "茶", "poet_dynasty": "唐朝", "poet": "裴迪", "poem": "竟陵西塔寺，踪迹尚空虚。不独支公住，曾经陆羽居。草堂荒产蛤，茶井冷生鱼。一汲清泠水，高风味有馀。"},
{"poem_name": "家园杂忆四十韵", "poem_id": "cha_361437", "poem_class": "茶", "poet_dynasty": "清朝", "poet": "宋湘", "poem": "作客何其久，回头昨少年。羁情空复尔，乡思故依然。籍隶梅州古，村名白渡前。衡门当水曲，老屋负崖巅。鳞次比邻接，瓜绵一脉延。世吾过二十，族众约三千。鸡犬家家有，桑麻处处连。先畴耕共牧，旧泽诵兼弦。伏腊童翁集，堂阶子姓联。豚蹄祈岁社，柏酒介眉筵。乐事丘园旧，良辰景物妍。冬初梅已笑，秋尽菊犹钿。是岸排篁竹，逢桥有木棉。楼浓红杏雨，溪淡绿杨烟。树树飞蝴蝶，山山答杜鹃。鹧鸪多草际，翡翠只沙边。候过清明节，人忙谷雨天。茶时偏麦熟，馌日又蚕眠。叱犊声喧野，湔裙影倒渊。蓑衣携锸出，箬笠采山还。有市才通里，凭栏即在川。两三江上阁，七八渡头船。风雨归渔筏，朝昏响涧泉。桐蹊开酒店，榕径歇柴肩。笋蕨纷投筥，鱼盐各守廛。檐堆柑子大，盘货荔枝鲜。生小贪游戏，情闲那弃捐？趁墟呼辈行，绕膝索馋钱。遇钓敲针学，逢花卷袖搴。长歌爱樵答，短笛羡牛牵。九日登高屐，中秋斗饮拳。踏青衫楚楚，访友带翩翩。课旷愁师责，来迟得母怜。江湖宁此志，漂泪竟成缘。始尚依南粤，今仍滞北燕。亭从五里别，月渐百回圆。积面尘难扫，骑驴蹇岂鞭。化缁原是素，入梦必于田。便好留盟誓，终当问陌阡。归来他日事，先倩画图传。"},
{"poem_name": "渔家傲·寄仲高", "poem_id": "cha_2294", "poem_class": "茶", "poet_dynasty": "宋朝", "poet": "陆游", "poem": "东望山阴何处是？往来一万三千里。写得家书空满纸。流清泪，书回已是明年事。寄语红桥桥下水，扁舟何日寻兄弟？行遍天涯真老矣。愁无寐，鬓丝几缕茶烟里。"},
{"poem_name": "茶中杂咏·茶灶", "poem_id": "cha_28685", "poem_class": "茶", "poet_dynasty": "唐朝", "poet": "皮日休", "poem": "南山茶事动，灶起岩根傍。水煮石发气，薪然杉脂香。青琼蒸后凝，绿髓炊来光。如何重辛苦，一一输膏粱。"},
{"poem_name": "南歌子·晚春", "poem_id": "cha_2369", "poem_class": "茶", "poet_dynasty": "宋朝", "poet": "苏轼", "poem": "日薄花房绽，风和麦浪轻。夜来微雨洗郊坰。正是一年春好、近清明。已改煎茶火，犹调入粥饧。使君高会有余清。此乐无声无味、最难名。"},
{"poem_name": "借张山长韵呈方虚谷三首·幡然何事赋归来", "poem_id": "huangshan_159926", "poem_class": "黄山", "poet_dynasty": "宋朝", "poet": "杨公远", "poem": "幡然何事赋归来，领略黄山酬玉杯。敲月几编虽满世，泽民一念未宜灰。笑呼臞鹤梅边去，旋买寒花竹外栽。襟度汪汪千万顷，眼青应为野人开。"},
{"poem_name": "望江南·春未老", "poem_id": "cha_324", "poem_class": "茶", "poet_dynasty": "宋朝", "poet": "苏轼", "poem": "春未老，风细柳斜斜。试上超然台上看，半壕春水一城花。烟雨暗千家。寒食后，酒醒却咨嗟。休对故人思故国，且将新火试新茶。诗酒趁年华。"},
{"poem_name": "越调·霜角", "poem_id": "huangshan_16069", "poem_class": "黄山", "poet_dynasty": "元朝", "poet": "张可久", "poem": "新安八景花屏春晓初日沧凉，海霞摇曙光。几招好山如画，晴蔼蔼，郁苍苍。众芳，云景香，道人眠石床。唤起南华梦蝶，莺啼在，绿垂杨。练溪晚渡淡烟微隔，几点投林翮。千古澄江秀句，空感慨，有谁索？拍拍，水光白，小舟争过客。沽酒归来樵叟，相随到，许仙宅。南山秋色华盖亭亭，向阳松桂荣。背立夜坛朝斗，直下看，老人星。地灵，风物清，众峰环翠嬴。千古仙山道气，谁高似，许宣平。王陵夕照暮蝉声咽，几树白杨叶。细细看云岚旧隐，遗庙在，表忠烈。翌结，弓剑冗，苔花碑字灭。远水残阳西下，今人见，古时月。水西烟雨沙浅波平，孤舟长日横。淡墨潇湘八景，谁移向，富山城。净名，疏磐声，暮归何处僧？明日披云风顶，呼太白，赏新晴。渔梁送客浪花飞雪，船阁苍云缺。一片鸬鹚西照，樯燕语，柳丝结。话别，情硬咽，酒边歌未阕。他日寄书双鲤，顺流过，钓台月。黄山雪霁云开洞府，按罢琼妃舞。三十六峰图画，张素锦，列冰柱。几缕，翠烟聚，晓妆眉更妩。一个山头不白，人知是，炼丹处。紫阳书声楼观飞惊，好山环翠屏。谁向山中讲授，朱夫子，鲁先生。短檠，雪屋灯，琅琅终夜声。传得先儒道妙，百世下，以文鸣。"},
{"poem_name": "定风波·暮春漫兴", "poem_id": "cha_2691", "poem_class": "茶", "poet_dynasty": "宋朝", "poet": "辛弃疾", "poem": "少日春怀似酒浓，插花走马醉千钟。老去逢春如病酒，唯有，茶瓯香篆小帘栊。卷尽残花风未定，休恨，花开元自要春风。试问春归谁得见？飞燕，来时相遇夕阳中。"},
{"poem_name": "丙申八月纪事时自乡里入吴还华馆遂卜隐鸿山", "poem_id": "huangshan_206582", "poem_class": "黄山", "poet_dynasty": "元朝", "poet": "王逢", "poem": "寸舌解重围，长歌振短衣。不成巢父去，空似鲁连归。蔡港沙田薄，黄山宰木稀。伯鸾吾所慕，梅李况鱼肥。"},
{"poem_name": "福寿图九咏代九邑令公寿鲍瞻鲁同府·其七", "poem_id": "huangshan_372589", "poem_class": "黄山", "poet_dynasty": "明朝", "poet": "张萱", "poem": "黄山练水毓精灵，勋业当朝满鼎铭。最羡象贤名相国，天申福寿自千龄。"},
{"poem_name": "春晚郊行", "poem_id": "huangshan_258758", "poem_class": "黄山", "poet_dynasty": "宋朝", "poet": "吴龙翰", "poem": "芒鞋竹杖出柴关，检点园林脚不閒。翠幄初张花结局，锦绷未解笋排班。烟波鸥鹭春风外，桑柘牛羊夕照间。野兴不须邀客共，一尊白酒对黄山。"},
{"poem_name": "四月朔旦过黄山哭刑部百求弟道中五首", "poem_id": "huangshan_50752", "poem_class": "黄山", "poet_dynasty": "宋朝", "poet": "陈著", "poem": "河流曲折二十里，过了黄山始直礴。今日卸船须得早，鄮峰已在眼花中。"},
{"poem_name": "黄山采药歌", "poem_id": "huangshan_274053", "poem_class": "黄山", "poet_dynasty": "宋朝", "poet": "汪雄图", "poem": "黄山青兮峛崺，三十六峰兮森起。草芸芸兮金吐华，石浥兮玉成髓。若有兮薜荔衣，掬芳润兮凌险巘。朝撷英兮岩窦。夕揽秀兮溪湄。招浮邱兮为侣，岂刘陵兮自迷。疗膏肓兮下土，陪轩辕兮与归。"},
{"poem_name": "对猎", "poem_id": "huangshan_91954", "poem_class": "黄山", "poet_dynasty": "宋朝", "poet": "宋祁", "poem": "黄山横鹜晓成围，后骑萧萧万弩随。当路豺狼宜一发，不须回首问狐狸。"},
{"poem_name": "宿鰕湖", "poem_id": "huangshan_4425", "poem_class": "黄山", "poet_dynasty": "唐朝", "poet": "李白", "poem": "鸡鸣发黄山，暝投鰕湖宿。白雨映寒山，森森似银竹。提携采铅客，结荷水边沐。半夜四天开，星河烂人目。明晨大楼去，冈陇多屈伏。当与持斧翁，前溪伐云木。"},
{"poem_name": "双调·湘妃怨·武夷山中落", "poem_id": "huangshan_16032", "poem_class": "黄山", "poet_dynasty": "元朝", "poet": "张可久", "poem": "武夷山中落花流水出桃源，暖翠晴云满药田。流金古像开香殿，步虚声未远，鹤飞来认得神仙。傍草漫山径，幽花隐洞天，玉女溪边。山中隐居丹翁投老得长生，白鹤依人认小名。青山换主随他姓，叹乾坤一草亭，半年不出岩扃。写十卷《续仙传》，和一篇《陋室铭》，补注《茶经》。怀古秋风远塞皂雕旗，明月高台金凤杯。红妆肯为苍生计，女妖娆能有几？两蛾眉千古光辉。汉和番昭君去，越吞吴西子归，战马空肥。黄山道中何人礼斗上松梢？有客题名刻树腰。指前峰半日行来到，这山不是小，洞天宽容我诗豪。白云观欹仙枕，朱砂泉流药瓢，紫兰宫玉女吹箫。"},
{"poem_name": "题程时望介斋", "poem_id": "huangshan_333009", "poem_class": "黄山", "poet_dynasty": "明朝", "poet": "孙一元", "poem": "新安昔上郡，黄山秀而起。程氏重黎后，居此古仁里。异代见孤操，眼中得吾子。结茅山之隈，行歌青涧底。饮泉义固在，饥孤未应耻。千载于陵翁，可以同此理。"},
{"poem_name": "送孙丈归黄山·其二", "poem_id": "huangshan_357457", "poem_class": "黄山", "poet_dynasty": "清朝", "poet": "屈大均", "poem": "去年东岳兼西岳，来往真如天际云。今日黄山游不得，三十六峰空待君。君归好向汤泉浴，曾见骨青而髓绿。容成教以驻年方，服食虚无坐紫床，道成相与随轩皇。"},
{"poem_name": "奉和圣制从蓬莱向兴庆阁道中", "poem_id": "huangshan_644", "poem_class": "黄山", "poet_dynasty": "唐朝", "poet": "王维", "poem": "渭水自萦秦塞曲，黄山旧绕汉宫斜。銮舆迥出千门柳，阁道回看上苑花。云里帝城双凤阙，雨中春树万人家。为乘阳气行时令，不是宸游重物华。"},
{"poem_name": "挽黄山周正卿", "poem_id": "huangshan_233348", "poem_class": "黄山", "poet_dynasty": "明朝", "poet": "王恭", "poem": "与君相识便相知，却叹相逢最后时。沧海几回明月夜，黄山终负薜萝期。秋风野水寒猿断，落叶荒原吊客悲。遥想泉台今不恨，传家应有凤毛奇。"},
{"poem_name": "滁州西涧", "poem_id": "yu_696", "poem_class": "雨", "poet_dynasty": "唐朝", "poet": "韦应物", "poem": "独怜幽草涧边生，上有黄鹂深树鸣。春潮带雨晚来急，野渡无人舟自横。"},
{"poem_name": "咏黄山", "poem_id": "huangshan_226521", "poem_class": "黄山", "poet_dynasty": "近现代", "poet": "老舍", "poem": "人间多少佳山水，独许黄山胜太华。云海波澜峰作岛，天风来去雨飞花。千重烟树蝉声翠，薄暮晴岚鸟语霞。怪石奇松诗意里，溪头吟罢饮丹砂。"},
{"poem_name": "双调·湘妃怨", "poem_id": "qiantangjiangdachao_23253", "poem_class": "钱塘江大潮", "poet_dynasty": "元朝", "poet": "卢挚", "poem": "西湖湖山佳处那些儿，恰到轻寒微雨时。东风懒倦催春事，嗔垂杨袅绿丝，海棠花偷抹胭脂。任吴岫眉尖恨，厌钱塘江上词，是个妒色的西施。朱帘画舫那人儿，林影荷香雨霁时。樽前歌舞多才思，紫云英琼树枝，对波光山色参差。切香脆江瑶脍，擘轻红新荔枝，是个好客的西施。苏堤鞭影半痕儿，常记吴山月上时。闲寻灵鹫西岩寺，冷泉亭偏费诗，看烟鬟尘外丰姿。染绛绡裁霜叶，酿清香飘桂子，是个百巧的西施。梅梢雪霁月芽儿，点破湖烟雪落时。朝来亭树琼瑶似，笑渔蓑学鹭鸶，照歌台玉镜冰姿。谁僝僽鸱夷子，也新添两鬓丝，是个淡净的西施。"},
{"poem_name": "饮湖上初晴后雨", "poem_id": "yu_311", "poem_class": "雨", "poet_dynasty": "宋朝", "poet": "苏轼", "poem": "水光潋滟晴方好，山色空濛雨亦奇。欲把西湖比西子，淡妆浓抹总相宜。"},
{"poem_name": "洒泉子·长忆观潮", "poem_id": "qiantangjiangdachao_191601", "poem_class": "钱塘江大潮", "poet_dynasty": "宋朝", "poet": "潘阆", "poem": "长忆观潮，满郭人争江上望。来疑沧海尽成空。万面鼓声中。弄潮儿向涛头立，手把红旗旗不湿。别来几向梦中看。梦觉尚心寒。"},
{"poem_name": "十七日观潮", "poem_id": "qiantangjiangdachao_137746", "poem_class": "钱塘江大潮", "poet_dynasty": "宋朝", "poet": "陈师道", "poem": "漫漫平沙走白虹，瑶台失手玉杯空。晴天摇动清江底，晚日浮沉急浪中。"},
{"poem_name": "渔家傲·送台守江郎中", "poem_id": "qiantangjiangdachao_10134", "poem_class": "钱塘江大潮", "poet_dynasty": "宋朝", "poet": "苏轼", "poem": "送客归来灯火尽。西楼淡月凉生晕。明日潮来无定准。潮来稳。舟横渡口重城近。江水似知孤客恨。南风为解佳人愠。莫学时流轻久困。频寄问。钱塘江上须忠信。"},
{"poem_name": "一枝花·杭州景", "poem_id": "qiantangjiangdachao_10275", "poem_class": "钱塘江大潮", "poet_dynasty": "元朝", "poet": "关汉卿", "poem": "普天下锦绣乡，环海内风流地。大元朝新附国，亡宋家旧华夷。水秀山奇，一到处堪游戏，这答儿忒富贵。满城中绣幕风帘，一哄地人烟凑集。[梁州第七]百十里街衢整齐，万余家楼阁参差，并无半答儿闲田地。松轩竹径，药圃花蹊，茶园稻陌，竹坞梅溪。一陀儿一句诗题，一步儿一扇屏帏。西盐场便似一带琼瑶，吴山色千叠翡翠。兀良，望钱塘江万顷玻璃。更有清溪绿水，画船儿来往闲游戏。浙江亭紧相对，相对着险岭高峰长怪石，堪羡堪题。[尾]家家掩映渠流水，楼阁峥嵘出翠微，遥望西湖暮山势。看了这壁，觑了那壁，纵有丹青下不得笔。"},
{"poem_name": "八声甘州·寄参寥子", "poem_id": "qiantangjiangdachao_9978", "poem_class": "钱塘江大潮", "poet_dynasty": "宋朝", "poet": "苏轼", "poem": "有情风、万里卷潮来，无情送潮归。问钱塘江上，西兴浦口，几度斜晖。不用思量今古，俯仰昔人非。谁似东坡老，白首忘机。记取西湖西畔，正暮山好处，空翠烟霏。算诗人相得，如我与君稀。约他年、东还海道，愿谢公、雅志莫相违。西州路，不应回首，为我沾衣。(正暮 一作：正春)"},
{"poem_name": "题乌江亭", "poem_id": "lizhi_1963", "poem_class": "励志", "poet_dynasty": "唐朝", "poet": "杜牧", "poem": "胜败兵家事不期，包羞忍耻是男儿。江东子弟多才俊，卷土重来未可知。"},
{"poem_name": "观潮", "poem_id": "qiantangjiangdachao_191926", "poem_class": "钱塘江大潮", "poet_dynasty": "宋朝", "poet": "周密", "poem": "浙江之潮，天下之伟观也。自既望以至十八日最盛。方其远出海门，仅如银线；既而渐近，则玉城雪岭际天而来，大声如雷霆，震撼激射，吞天沃日，势极雄豪。杨诚斋诗云“海涌银为郭，江横玉系腰”者是也。每岁京尹出浙江亭教阅水军，艨艟数百，分列两岸；既而尽奔腾分合五阵之势，并有乘骑弄旗标枪舞刀于水面者，如履平地。倏尔黄烟四起，人物略不相睹，水爆轰震，声如崩山。烟消波静，则一舸无迹，仅有“敌船”为火所焚，随波而逝。吴儿善泅者数百，皆披发文身，手持十幅大彩旗，争先鼓勇，溯迎而上，出没于鲸波万仞中，腾身百变，而旗尾略不沾湿，以此夸能，江干上下十余里间，珠翠罗绮溢目，车马塞途，饮食百物皆倍穹常时，而僦赁看幕，虽席地不容间也。"},
{"poem_name": "观潮三首·横江白浪涌崔嵬", "poem_id": "qiantangjiangdachao_148789", "poem_class": "钱塘江大潮", "poet_dynasty": "宋朝", "poet": "苏颂", "poem": "横江白浪涌崔嵬，应是波神羽卫来。陛戟百重驰道远，舳舻千里峭帆开。缓如积雪飞霜路，急似砅崖转石雷。惟有东西争渡者，暮还朝往任相催。"},
{"poem_name": "七绝·改西乡隆盛诗赠父亲", "poem_id": "lizhi_1274", "poem_class": "励志", "poet_dynasty": "近现代", "poet": "毛泽东", "poem": "孩儿立志出乡关，学不成名誓不还。埋骨何须桑梓地，人生无处不青山。"},
{"poem_name": "在狱咏蝉", "poem_id": "lizhi_83", "poem_class": "励志", "poet_dynasty": "唐朝", "poet": "骆宾王", "poem": "西陆蝉声唱，南冠客思深。那堪玄鬓影，来对白头吟。露重飞难进，风多响易沉。无人信高洁，谁为表予心？"},
{"poem_name": "从军行", "poem_id": "lizhi_722", "poem_class": "励志", "poet_dynasty": "唐朝", "poet": "杨炯", "poem": "烽火照西京，心中自不平。牙璋辞凤阙，铁骑绕龙城。雪暗凋旗画，风多杂鼓声。宁为百夫长，胜作一书生。"},
{"poem_name": "神童诗", "poem_id": "lizhi_34940", "poem_class": "励志", "poet_dynasty": "宋朝", "poet": "汪洙", "poem": "天子重英豪，文章教尔曹。万般皆下品，惟有读书高。少小须勤学，文章可立身。满朝朱紫贵，尽是读书人。学问勤中得，萤窗万卷书。三冬今足用，谁笑腹空虚。自小多才学，平生志气高。别人怀宝剑，我有笔如刀。朝为田舍郎，暮登天子堂。将相本无种，男儿当自强。学乃身之宝，儒为席上珍。君看为宰相，必用读书人。莫道儒冠误，诗书不负人。达而相天下，穷则善其身。遗子满赢金，何如教一经。姓名书锦轴，朱紫佐朝廷。古有千文义，须知学后通。圣贤俱间出，以此发蒙童。神童衫子短，袖大惹春风。未去朝天子，先来谒相公。大比因时举，乡书以类升。名题仙桂籍，天府快先登。喜中青钱选，才高压众英。萤窗新脱迹，雁塔早题名。年少初登第，皇都得意回。禹门三汲浪，平地一声雷。一举登科日，双亲未老时。锦衣归故里，端的是男儿。玉殿传金榜，君恩赐状头。英雄三百辈，随我步瀛洲。慷慨丈夫志，生当忠孝门。为官须作相，及第必争先。宫殿岧峣耸，街衢竞物华。风云今际会，千古帝王家。日月光天德，山河壮帝居。太平无以报，愿上万言书。久旱逢甘霖，他乡遇故知。洞房花烛夜，金榜题名时。土脉阳和动，韶华满眼新。一枝梅破腊，万象渐回春。柳色侵衣绿，桃花映酒红。长安游冶子，日日醉春风。淑景余三月，莺花已半稀。欲沂谁氏子，三叹咏而归。数点雨余雨，一番寒食寒。杜鹃花发处，血泪染成丹。春到清明好，晴添锦绣文。年年当此节，底事雨纷纷。风阁黄昏雨，开轩纳晚凉。月华当户白，何处递荷香。漏尽金风冷，堂虚玉露清。穷经谁氏子，独坐对寒檠。秋景今宵半，天高月倍明。南楼谁宴赏，丝竹奏清音。一雨初收霁，金风特送凉。书窗应自爽，灯火夜偏长。庭下陈瓜果，云端望彩车。争如郝隆子，只晒腹中书。九日龙山饮，黄花笑逐臣。醉看风落帽，舞爱月留人。昨日登高罢，今朝再举觞。菊花何太苦，遭此两重阳。北帝方行令，天晴爱日和。农工新筑土，共庆纳嘉禾。帘外三竿日，新添一线长。登台观气象，云物喜呈祥。时值嘉平候，年华又欲催。江南先得暖，梅蕊已先开。冬季更筹尽，春随斗柄回。寒暄一夜隔，客髯两年催。解落三秋叶，能开二月花。过江千尺浪，入竹万杆斜。人在艳阳中，桃花映面红。年年二三月，底事笑春风。院落沉沉晓，花开白雪香。一枝轻带雨，泪湿贵妃妆。枝缀霜葩白，无言笑晓风。清芳谁是侣，色间小桃红。倾国姿容别，多开富贵家。临轩一赏后，轻薄万千花。墙角一枝梅，凌寒独自开。遥知不是雪，惟有暗香来。柯干如金石，心坚耐岁寒。平生谁结友，宜共竹松看。居可无君子，交情耐岁寒。春风频动处，日日报平安。春水满泗泽，夏云多奇峰。秋月扬明辉，冬岭秀孤松。诗酒琴棋客，风花雪月天。有名闲富贵，无事散神仙。道院迎仙客，书堂隐相儒。庭裁栖凤竹，池养化龙鱼。春游芳草地，夏赏绿荷池。秋饮黄花酒，冬吟白雪诗。"},
{"poem_name": "诫子书", "poem_id": "lizhi_1399", "poem_class": "励志", "poet_dynasty": "三国", "poet": "诸葛亮", "poem": "夫（fú）君子之行，静以修身，俭以养德。非澹(淡）泊无以明志，非宁静无以致远。夫（fú）学须静也，才须学也，非学无以广才，非志无以成学。淫慢则不能励精，险躁则不能治性。年与时驰，意与日去，遂成枯落，多不接世，悲守穷庐，将复何及！"},
{"poem_name": "过零丁洋", "poem_id": "lizhi_514", "poem_class": "励志", "poet_dynasty": "宋朝", "poet": "文天祥", "poem": "辛苦遭逢起一经，干戈寥落四周星。山河破碎风飘絮，身世浮沉雨打萍。惶恐滩头说惶恐，零丁洋里叹零丁。人生自古谁无死？留取丹心照汗青。"},
{"poem_name": "满江红·怒发冲冠", "poem_id": "lizhi_1337", "poem_class": "励志", "poet_dynasty": "宋朝", "poet": "岳飞", "poem": "怒发（髪）冲冠，凭栏（阑)处、潇潇雨歇。抬望眼，仰天长啸，壮怀激烈。三十功名尘与土，八千里路云和月。莫等闲、白了少年头，空悲切！靖康耻，犹未雪。臣子恨，何时灭！驾长车，踏破贺兰山缺。壮志饥餐胡虏肉，笑谈渴饮匈奴血。待从头、收拾旧山河，朝天阙。"},
{"poem_name": "题王居士所藏王友画桃杏花二首·凌云一笑见桃花", "poem_id": "chunyu_78584", "poem_class": "春雨", "poet_dynasty": "宋朝", "poet": "黄庭坚", "poem": "凌云一笑见桃花，三十年来始到家。从此春风春雨後，乱随流水到天涯。"},
{"poem_name": "题吉涧卢拾遗庄", "poem_id": "chunyu_59494", "poem_class": "春雨", "poet_dynasty": "唐朝", "poet": "韦庄", "poem": "主人西游去不归，满溪春雨长春薇。怪来马上诗情好，印破青山白鹭飞。"},
{"poem_name": "谒璿上人", "poem_id": "chunyu_9764", "poem_class": "春雨", "poet_dynasty": "唐朝", "poet": "王维", "poem": "少年不足言，识道年已长。事往安可悔，馀生幸能养。誓从断臂血，不复婴世网。浮名寄缨珮，空性无羁鞅。夙承大导师，焚香此瞻仰。颓然居一室，覆载纷万象。高柳早莺啼，长廊春雨响。床下阮家屐，窗前筇竹杖。方将见身云，陋彼示天壤。一心在法要，愿以无生奖。"},
{"poem_name": "宗兄端叟年七十六来访二首·辽广归来二纪强", "poem_id": "chunyu_39434", "poem_class": "春雨", "poet_dynasty": "元朝", "poet": "方回", "poem": "辽广归来二纪强，脱身烟瘴远沙场。僧多吟友诗常淡，家见玄孙寿且康。残月夜潮渡渔浦，飞花春雨客钱塘。西山后会何妨数，管趁年年早茗香。"},
{"poem_name": "和谢公仪学士正月十七日雨後复雪", "poem_id": "chunyu_75333", "poem_class": "春雨", "poet_dynasty": "宋朝", "poet": "梅尧臣", "poem": "木祈春雨成春雪，应误小桃先次开。西汉枚生谁复召，南朝何逊自多少。泼除灯火上元去，挫却勾萌六出来。前此解衣争贳酒，不知为瑞与为灾。"},
{"poem_name": "种茶", "poem_id": "chunyu_72596", "poem_class": "春雨", "poet_dynasty": "宋朝", "poet": "苏轼", "poem": "松间旅生茶，已与松俱瘦。茨棘尚未容，蒙翳争交构。天公所遗弃，百岁仍稚幼。紫笋虽不长，孤根乃独寿。移栽白鹤岭，土软春雨后。弥旬得连阴，似许晚遂茂。能忘流转苦，戢戢出鸟咮。未任供臼磨，且可资摘嗅。千团输大官，百饼衔私斗。何如此一啜，有味出吾囿。"},
{"poem_name": "过鸣皋隐者", "poem_id": "chunyu_18500", "poem_class": "春雨", "poet_dynasty": "唐朝", "poet": "钱起", "poem": "磻石老红鲜，征君卧几年。飞泉出林下，一径过崖巅。鸡犬逐人静，云霞宜地偏。终朝数峰胜，不远一壶前。仲月霁春雨，香风生药田。丹溪不可别，琼草色芊芊。"},
{"poem_name": "点绛唇·和访梅", "poem_id": "chunyu_34775", "poem_class": "春雨", "poet_dynasty": "宋朝", "poet": "刘辰翁", "poem": "一雪蹉跎，蹇驴不载吟鞭去。夜听春雨。踏雪差无苦。待得花晴，总是游人处。梅应许。小桥延伫。蜂蝶先成路。"},
{"poem_name": "西蜀净众寺松溪八韵兼寄小笔崔处士", "poem_id": "chunyu_31216", "poem_class": "春雨", "poet_dynasty": "唐朝", "poet": "郑谷", "poem": "松因溪得名，溪吹答松声。缭绕能穿寺，幽奇不在城。寒烟斋后散，春雨夜中平。染岸苍苔古，翘沙白鸟明。澄分僧影瘦，光彻客心清。带梵侵云响，和钟击石鸣。淡烹新茗爽，暖泛落花轻。此景吟难尽，凭君画入京。"},
{"poem_name": "王录事许修草堂赀不到，聊小诘", "poem_id": "chunyu_6282", "poem_class": "春雨", "poet_dynasty": "唐朝", "poet": "杜甫", "poem": "为嗔王录事，不寄草堂赀。昨属愁春雨，能忘欲漏时。"},
{"poem_name": "江城子·梦中了了醉中醒", "poem_id": "chunyu_2114", "poem_class": "春雨", "poet_dynasty": "宋朝", "poet": "苏轼", "poem": "陶渊明以正月五日游斜川，临流班坐，顾瞻南阜，爱曾城之独秀，乃作斜川诗，至今使人想见其处。元丰壬戌之春，余躬耕于东坡，筑雪堂居之，南挹四望亭之后丘，西控北山之微泉，慨然而叹，此亦斜川之游也。乃作长短句，以《江城子》歌之。梦中了了醉中醒。只渊明，是前生。走遍人间，依旧却躬耕。昨夜东坡春雨足，乌鹊喜，报新晴。雪堂西畔暗泉鸣。北山倾，小溪横。南望亭丘，孤秀耸曾城。都是斜川当日景，吾老矣，寄馀龄。"},
{"poem_name": "挽林法曹实甫二首·老学多推谊", "poem_id": "chunyu_48682", "poem_class": "春雨", "poet_dynasty": "宋朝", "poet": "刘克庄", "poem": "老学多推谊，诸公孰荐雄。却行吾日暮，渴睡汝冬烘。宰木经春雨，园花逐晓风。寝门哀未尽，寓在薤歌中。"},
{"poem_name": "送刘禹锡侍御出刺连州", "poem_id": "chunyu_16471", "poem_class": "春雨", "poet_dynasty": "唐朝", "poet": "殷尧藩", "poem": "遐荒迢递五羊城，归兴浓消客里情。家近似忘山路险，土甘殊觉瘴烟轻。梅花清入罗浮梦，荔子红分广海程。此去定知偿隐趣，石田春雨读书耕。"},
{"poem_name": "河渎神·河上望丛祠", "poem_id": "chunyu_13527", "poem_class": "春雨", "poet_dynasty": "唐朝", "poet": "温庭筠", "poem": "河上望丛祠，庙前春雨来时。楚山无限鸟飞迟，兰棹空伤别离¤何处杜鹃啼不歇，艳红开尽如血。蝉鬓美人愁绝，百花芳草佳节。孤庙对寒潮，西陵风雨潇潇。谢娘惆怅倚兰桡，泪流玉箸千条¤暮天愁听思归乐，早梅香满山郭。回首两情萧索，离魂何处飘泊。铜鼓赛神来，满庭幡盖裴回。水村江浦过风雷，楚山如画烟开¤离别橹声空萧索，玉容惆怅妆薄。青麦燕飞落落，卷帘愁对珠阁。"},
{"poem_name": "辛卯五月送丘宗卿太傅出守秀州二首·老矣渠怜我", "poem_id": "chunyu_66364", "poem_class": "春雨", "poet_dynasty": "宋朝", "poet": "杨万里", "poem": "老矣渠怜我，超然我爱渠。论诗春雨夜，解手藕花初。梦只江湖去，情知伎俩疏。未应五马贵，不寄一行书。"},
{"poem_name": "棠梨花和李太尉", "poem_id": "chunyu_27293", "poem_class": "春雨", "poet_dynasty": "唐朝", "poet": "薛涛", "poem": "吴均蕙圃移嘉木，正及东溪春雨时。日晚莺啼何所为，浅深红腻压繁枝。"},
{"poem_name": "无闷·催雪", "poem_id": "cha_2704", "poem_class": "茶", "poet_dynasty": "宋朝", "poet": "吴文英", "poem": "霓节飞琼，鸾驾弄玉，杳隔平云弱水。倩皓鹤传书，卫姨呼起。莫待粉河凝晓，趁夜月、瑶笙飞环佩。正蹇驴吟影，茶烟灶冷，酒亭门闭。歌丽。泛碧蚁。放绣帘半钩，宝台临砌。要须借东君，灞陵春意。晓梦先迷楚蝶，早风戾、重寒侵罗被。还怕掩、深院梨花，又作故人清泪。"},
{"poem_name": "酬人雨后玩竹", "poem_id": "chunyu_2517", "poem_class": "春雨", "poet_dynasty": "唐朝", "poet": "薛涛", "poem": "南天春雨时，那鉴雪霜姿。众类亦云茂，虚心宁自持。多留晋贤醉，早伴舜妃悲。晚岁君能赏，苍苍劲节奇。"},
{"poem_name": "采桑子·冷香萦遍红桥梦", "poem_id": "cha_2160", "poem_class": "茶", "poet_dynasty": "清朝", "poet": "纳兰容若", "poem": "冷香萦遍红桥梦，梦觉城笳。月上桃花，雨歇春寒燕子家。箜篌别后谁能鼓，肠断天涯。暗损韶华，一缕茶烟透碧纱。"},
{"poem_name": "题唐伯虎烹茶图为喻正之太守三首·灵源洞口采旗枪", "poem_id": "cha_339681", "poem_class": "茶", "poet_dynasty": "明朝", "poet": "王稚登", "poem": "灵源洞口采旗枪，五马来乘谷雨尝。从此端明茶谱上，又添新品绿云香。"},
{"poem_name": "咏滇茶·秾春冶叶朱门里", "poem_id": "cha_100514", "poem_class": "茶", "poet_dynasty": "清朝", "poet": "陈维崧", "poem": "秾春冶叶朱门里，弄东风红妆初试。残莺天气香棉坠，惆怅最宜著此。见多少江南桃李，斜阳外翩翩自喜。异乡花卉伤心死，目断昆明万里。"},
{"poem_name": "西山兰若试茶歌", "poem_id": "cha_3404", "poem_class": "茶", "poet_dynasty": "唐朝", "poet": "刘禹锡", "poem": "山僧后檐茶数丛，春来映竹抽新茸。宛然为客振衣起，自傍芳丛摘鹰觜。斯须炒成满室香，便酌砌下金沙水。骤雨松声入鼎来，白云满碗花徘徊。悠扬喷鼻宿酲散，清峭彻骨烦襟开。阳崖阴岭各殊气，未若竹下莓苔地。炎帝虽尝未解煎，桐君有箓那知味。新芽连拳半未舒，自摘至煎俄顷馀。木兰沾露香微似，瑶草临波色不如。僧言灵味宜幽寂，采采翘英为嘉客。不辞缄封寄郡斋，砖井铜炉损标格。何况蒙山顾渚春，白泥赤印走风尘。欲知花乳清泠味，须是眠云跂石人。"},
{"poem_name": "茶中杂咏·茶人", "poem_id": "cha_28661", "poem_class": "茶", "poet_dynasty": "唐朝", "poet": "皮日休", "poem": "生于顾渚山，老在漫石坞。语气为茶荈，衣香是烟雾。庭从dx子遮，果任獳师虏。日晚相笑归，腰间佩轻篓。"},
{"poem_name": "满江红·和廓之雪", "poem_id": "cha_1387", "poem_class": "茶", "poet_dynasty": "宋朝", "poet": "辛弃疾", "poem": "天上飞琼，毕竟向、人间情薄。还又跨、玉龙归去，万花摇落。云破林梢添远岫，月临屋角分层阁。记少年、骏马走韩卢，掀东郭。吟冻雁，嘲饥鹊。人已老，欢犹昨。对琼瑶满地，与君酬酢。最爱霏霏迷远近，却收扰扰还寥廓。待羔儿、酒罢又烹茶，扬州鹤。"},
{"poem_name": "摊破浣溪沙·病起萧萧两鬓华", "poem_id": "cha_1801", "poem_class": "茶", "poet_dynasty": "宋朝", "poet": "李清照", "poem": "病起萧萧两鬓华，卧看残月上窗纱。豆蔻连梢煎熟水，莫分茶。枕上诗书闲处好，门前风景雨来佳。终日向人多酝藉，木犀花。"},
{"poem_name": "二月十一日晓发龙山风顺", "poem_id": "cha_39738", "poem_class": "茶", "poet_dynasty": "元朝", "poet": "方回", "poem": "繁华销歇市朝空，此地何堪着固穷。久似坎蛙居井底，忽如野鹤出笼中。宿酲夜解催花雨，归棹春乘上水风。及得清明到家否，新芽茶绿牡丹红。"},
{"poem_name": "赠章伯高（二首）·共是多情惜岁华", "poem_id": "cha_323303", "poem_class": "茶", "poet_dynasty": "明朝", "poet": "胡悌", "poem": "共是多情惜岁华，故应美酒送生涯。金齑细斫秋风鲙，玉髓新烹谷雨茶。每爱芙蓉依北渚，还思蝴蝶过西家。江南三月莺啼遍，不信樱桃未著花。¤"},
{"poem_name": "澹庵坐上观显上人分茶", "poem_id": "cha_66553", "poem_class": "茶", "poet_dynasty": "宋朝", "poet": "杨万里", "poem": "分茶何似煎茶好，煎茶不似分茶巧。蒸水老禅弄泉手，隆兴元春新玉爪。二者相遭兔瓯面，怪怪奇奇真善幻。纷如擘絮行太空，影落寒江能万变。银瓶首下仍尻高，注汤作字势嫖姚。不须更师屋漏法，只问此瓶当响答。紫微仙人乌角巾，唤我起看清风生。京尘满袖思一洗，病眼生花得再明。叹鼎难调要公理，策动茗碗非公事。不如回施与寒儒，归续茶经傅衲子。"},
{"poem_name": "自题小像", "poem_id": "lizhi_183615", "poem_class": "励志", "poet_dynasty": "近现代", "poet": "鲁迅", "poem": "灵台无计逃神矢，风雨如磐暗故园。寄意寒星荃不察，我以我血荐轩辕。"},
{"poem_name": "龟虽寿", "poem_id": "lizhi_1940", "poem_class": "励志", "poet_dynasty": "三国", "poet": "曹操", "poem": "神龟虽寿，犹有竟时。螣蛇乘雾，终为土灰。老骥伏枥，志在千里。烈士暮年，壮心不已。盈缩之期，不但在天；养怡之福，可得永年。幸甚至哉，歌以咏志。"},
{"poem_name": "自嘲", "poem_id": "lizhi_183607", "poem_class": "励志", "poet_dynasty": "近现代", "poet": "鲁迅", "poem": "运交华盖欲何求？未敢翻身已碰头。破帽遮颜过闹市，漏船载酒泛中流。横眉冷对千夫指，俯首甘为孺子牛。躲进小楼成一统，管他冬夏与春秋。"},
{"poem_name": "江城子·密州出猎", "poem_id": "lizhi_2112", "poem_class": "励志", "poet_dynasty": "宋朝", "poet": "苏轼", "poem": "老夫聊发少年狂，左牵黄，右擎苍，锦帽貂裘，千骑卷平冈。为报倾城随太守，亲射虎，看孙郎。酒酣胸胆尚开张，鬓微霜，又何妨？持节云中，何日遣冯唐？会挽雕弓如满月，西北望，射天狼。"},
{"poem_name": "忆秦娥·娄山关", "poem_id": "lizhi_1260", "poem_class": "励志", "poet_dynasty": "近现代", "poet": "毛泽东", "poem": "西风烈，长空雁叫霜晨月。霜晨月，马蹄声碎，喇叭声咽。雄关漫道真如铁，而今迈步从头越。从头越，苍山如海，残阳如血。"},
{"poem_name": "陪毛君夜游北园", "poem_id": "chunyu_83478", "poem_class": "春雨", "poet_dynasty": "宋朝", "poet": "苏辙", "poem": "池塘草生春尚浅，桃李飞花初片片。一尊花下夜忘归，灯火寻春畏春晚。春风暗度人不知，满园红白已离披。江南春雨少晴日，露坐青天能几时。折花只恐伤花意，携客就花花定喜。落蕊飘香翠袖中，交柯接叶灯光里。雨练风柔雪不如，精神炫转影扶疏。夜看飞燕胜朝日，月暗还须明月珠。美人劝我殊非恶，明日雨来无此乐。醉归不用怕山公，马上接?先倒著。"},
{"poem_name": "依韵答泰州王道粹学士见寄", "poem_id": "chunyu_75259", "poem_class": "春雨", "poet_dynasty": "宋朝", "poet": "梅尧臣", "poem": "君同黄鹄游海峤，我学白云归帝乡。已爱健翅自鼓舞。谁怜孤影犹飘扬。安得相从在霄汉，於今留滞嗟絷缰。欲随轻风挹君袂，满野春雨生迷茫。"},
{"poem_name": "利仁北街作", "poem_id": "chunyu_9527", "poem_class": "春雨", "poet_dynasty": "唐朝", "poet": "白居易", "poem": "草色斑斑春雨晴，利仁坊北面西行。踟蹰立马缘何事，认得张家歌吹声。"},
{"poem_name": "放言十首·榨床在东壁", "poem_id": "chunyu_78067", "poem_class": "春雨", "poet_dynasty": "宋朝", "poet": "黄庭坚", "poem": "榨床在东壁，病起绕壁行。新醅浮白蚁，渴见解朝酲。小槽垂玉筋，音响有余清。疾风春雨作，静夜山泉鸣。安得朱丝弦，为我写此声。想知舜南风，正尔可人情。"},
{"poem_name": "同刘监丞步观长干寺后诸园", "poem_id": "chunyu_97701", "poem_class": "春雨", "poet_dynasty": "宋朝", "poet": "项安世", "poem": "游人塞道不容车，千古金陵少妇居。朱雀大桁春雨后，鸟衣深巷晓风初。红红白白花无数，下下高高意有馀。此景只应闲客管，瘿黎轻盖日徐徐。"},
{"poem_name": "辛卯元日三首·六十年前五岁儿", "poem_id": "chunyu_39411", "poem_class": "春雨", "poet_dynasty": "元朝", "poet": "方回", "poem": "六十年前五岁儿，梦魂历历万艰危。数声春雨微中酒，绝好梅花大欠诗。老病自应无世味，退修焉用要人知。十兄弟行唯身在，未可全狂且半痴。"},
{"poem_name": "铜仪", "poem_id": "chunyu_59390", "poem_class": "春雨", "poet_dynasty": "唐朝", "poet": "韦庄", "poem": "铜仪一夜变葭灰，暖律还吹岭上梅。已喜汉官今再睹，更惊尧历又重开。窗中远岫青如黛，门外长江绿似苔。谁念闭关张仲蔚，满庭春雨长蒿莱。"},
{"poem_name": "初春·漠漠春寒罢对棋", "poem_id": "chunyu_53553", "poem_class": "春雨", "poet_dynasty": "宋朝", "poet": "陆游", "poem": "漠漠春寒罢对棋，霏霏春雨却催诗。梅花一树映疏竹，茅屋三间围短篱。醉倒幸无官长骂，出游自有老人期。年光满眼吾何憾，又近吴蚕浴种时。"},
{"poem_name": "杂歌", "poem_id": "muai_14699", "poem_class": "母爱", "poet_dynasty": "唐朝", "poet": "李端", "poem": "汉水至清泥则浊，松枝至坚萝则弱。十三女儿事他家，颜色如花终索寞。兰生当门燕巢幕，兰芽未吐燕泥落。为姑偏忌诸嫂良，作妇翻嫌婿家恶。人生照镜须自知，无盐何用妒西施。秦庭野鹿忽为马，巧伪乱真君试思。伯奇掇蜂贤父逐，曾参杀人慈母疑。酒沽千日人不醉，琴弄一弦心已悲。常闻善交无尔汝，谗口甚甘良药苦。山鸡锦翼岂凤凰，陇鸟人言止鹦鹉。向栩非才徒隐灶，田文有命那关户，犀烛江行见鬼神，木人登席呈歌舞。乐生东去终居赵，阳虎北辕翻适楚。世间反覆不易陈，缄此贻君泪如雨。"},
{"poem_name": "胡完夫母周夫人挽词", "poem_id": "muai_10075", "poem_class": "母爱", "poet_dynasty": "宋朝", "poet": "苏轼", "poem": "柏舟高节冠乡邻，绛帐清风耸搢绅。岂似凡人但慈母，能令孝子作忠臣。当年织屦随方进，晚节称觞见伯仁。回首悲凉便陈迹，凯风吹尽棘成薪。"},
{"poem_name": "凤凰台", "poem_id": "muai_5892", "poem_class": "母爱", "poet_dynasty": "唐朝", "poet": "杜甫", "poem": "亭亭凤凰台，北对西康州。西伯今寂寞，凤声亦悠悠。山峻路绝踪，石林气高浮。安得万丈梯，为君上上头。恐有无母雏，饥寒日啾啾。我能剖心出，饮啄慰孤愁。心以当竹实，炯然无外求。血以当醴泉，岂徒比清流。所贵王者瑞，敢辞微命休。坐看彩翮长，举意八极周。自天衔瑞图，飞下十二楼。图以奉至尊，凤以垂鸿猷。再光中兴业，一洗苍生忧。深衷正为此，群盗何淹留。"},
{"poem_name": "杂剧·醉思乡王粲登楼", "poem_id": "muai_23723", "poem_class": "母爱", "poet_dynasty": "元朝", "poet": "郑光祖", "poem": "楔子（老旦扮卜儿上，诗云）急急光明似水流，等闲白了少年头。月过十五光明少，人到中年万事休。老身姓李，夫主姓王，曾为太常博士之职，不幸病卒于官。先夫在日，止生一个孩儿，名唤王粲，学成满腹文章，只是胸襟骄傲，不肯曲脊于人，有他波父蔡邕丞相，数次将书来取，此子不敢前去。今日好日辰，我唤他出来，上京求的一官半职，光耀门闾，有何不可，王粲那里？（正末扮王仲宣上，云）小生姓王名粲，字仲宣，高平玉井人也。先父曾为太常博士，病卒于官，止存老母在堂，小生正在攻书，忽听母亲呼唤，不知有甚事，须索走一遭去。呀，母亲拜揖。母亲唤你孩儿那壁厢使用？（卜儿云）孩儿，有你叔父蔡邕丞相，数次将书取你，今日好日辰，你上京去，求的一官半职，光耀门闾，有何不可？（正末云）母亲，你孩儿去不的（卜儿云）你因甚去不的？（正末云）孔子有云：\"父母在不远游，游必有方。\"所以为人子者，\"出不易方，复不过时\"，乃是个孝道，孩儿为此去不的。（卜儿云）孩儿放心前去，家中事务，我自支持。（正末云）既是母亲遵命，孩儿怎敢有违，今日便索长行也。（卜儿云）孩儿，你去则去，只虑一件。（正末云）母亲虑的是那一件？（卜儿云）虑的是豚犬东行百步忧。（正末唱）【中吕】【赏花时】母亲道豚犬东行百步忧，（卜儿云）孩儿，你趁着这鹏鹗西风万里秋。（正末唱）趁着这鹏鹗西风万里秋。非拙计岂狂游，凭着我高才和这大手。（卜儿云）孩儿疾去早来。（正末云）母亲，恁孩儿常存今日志，必有称心时。（唱）稳情取谈笑觅封侯。（下）（卜儿云）孩儿去了也，我俺上这门儿，正是眼望旌旗，耳听好消息。（下）第一折（丑扮店小二上，诗云）酒店门前三尺布，人来人往图主顾。好酒做了一百缸，全有九十九缸似滴醋，自家店小二是也。有那南来北往，经商客旅，做买做卖的人，都在我这店中安下。一个月前有个王粲，有我店肆中居住，房宿饭钱，都少了我的。我便罢了，大主人家埋怨我。我如今叫他出来，算算账，讨还我这房宿饭钱。王先生出来！（正末云）小生王粲，自离了母亲，来到京师，有叔父蔡邕丞相，个月期程，不蒙放参。小生在这店肆中安下，少了他许多房宿饭钱，小二哥呼唤，多分为此。小二哥，做甚么大呼小叫的？（小二云）王先生，你少下我许多房宿饭钱不还我，我便罢了，大主人家埋怨我。你几时还我这钱？（正末云）兀那店小二，我见了蔡邕叔父呵，稀罕还你这几贯钱？（小二云）你今日也说你叔父，明日也说你叔父呵，你这钱几时还我？（正末云）你休小觑我。（唱）【仙吕】【黠绛唇】早是我家业凋残，少年可惯，我被人轻慢，似翻复波澜，贫贱非吾患。（小二云）王先生，你即是读书人，何不寻几个相识朋辈？（正末唱）【混江龙】我与人秋毫无犯。（小二云）则为你气高志大，见是如此。（正末云）则为气昂昂误得我这鬓斑斑。久居在箪瓢陋巷，风雪柴关。穷不穷甑有蛛丝尘网乱。（小二云）看了你这嘴脸，火也没一些拢的。（正末唱）窘不窘炉无烟火酒瓶干。划的在天涯流落，海角飘零，中年已过，百事无成，捱不出伤官破祖穷愁限。多只在闾阎之下，眉睫之间。（小二云）王先生，我看你身上有些儿单寒么？（正末唱）【油葫芦】小二哥人休笑书生胆气寒，赤紧的看承的我如等闲。则俺这敝裘裳怯晓霜残，端的可便有人把我做儿曹看。堪恨那无端一郡苍生眼。（小二云）看你这模样，也没些志气胆量。（正末唱）我量宽如东大海，志高如西华山。则为我五行差没乱的难迭辨，几能勾青琐点朝班。【天下乐】因此上时复挑灯把代理人剑弹，有那等酸也波寒，可着我怎挂眼，只待要论黄数黑在笔砚间。（小二云）你既是读书之人，何不训几个蒙童，讨些钱钞还我，可不好？（正末唱）你着我教蒙童数子顽。（带云）据王粲的心呵，（唱）我则待辅皇朝万姓安。哎！你可便枉将人做一例看。（小二云）巧言不如直道，买马须索杂料。闲话休说，好歹要房宿饭钱还我。（正末云）小生没甚么还你，小二哥，我将这口剑当与你，待我见了叔父，便来取讨。（小二云）也罢，我收了这剑，有钱时便赎你。(诗云)饶君总使浑身口，手里无钱说也空。(下)（外扮蔡邕引祗从上，诗云）龙楼凤阁九重城，新筑沙堤宰相行。我贵我荣君莫羡，十年前是一书生。老夫姓蔡名邕，字伯喈，陈留郡人氏。自中甲第以来，累蒙擢用，谢圣人可怜，官拜左丞相之职。有一故人，乃是太常博士王默，曾指腹为亲。若生二女，同攀绣床；若生二子，唤名王粲。因为居官，彼此夭涯，不得相聚。牛来连王默也亡过了，一向耽阁，这亲事不曾成得，闻知王粲学成满腹文章，只是矜骄傲慢，不肯曲脊于人。老夫数次将书调取来京，个月期程，不容放参，可是为何？则是涵养他那锐气。今日早朝下来，已与曹子建学士说向上之事，这早晚敢待来也。左右门首觑者，学士来时，报复我知道。（冲末扮曹子建引祗从上）（诗云）满复文章七步才，绮罗衫袖拂香埃。今生坐享来生福，者是诗书换得来。小官姓曹名植，字子建，祖居谯郡沛县人也，谢圣人可怜，官拜翰林院学士之职。今日早期，蔡邕老丞相说令婿王粲，虽有出众文才，只是胸襟太傲，须要涵养他那锐气，好就功名。如今老丞相暗将白金两锭，春衣一套，骏马一匹，荐书一封，投托荆王刘表，封皮上写着某家的名字，赍发他起身，等待后来荣显之时，着小官做个大大的证见，说话中间，可早来到丞相府了。左右报复去，道有子建学士，在于门擤。（报见科）（蔡相云）学士来了也。学士，今早朝中所言王粲之事，可是这等做的么？（曹学士云）老丞相高见，正该如此。但小官虚做人情，不无惶愧。（正末上，云）这是丞相府门首，左右报复去，道有高平王粲，特来拜见。（做报科，云）有高平王粲，特来拜见。（蔡相云）你看他乘甚么鞍马。（祗侯云）脂油点灯。（蔡相云）这怎么说？（祗侯云）布拈。（正末云）说话的是我叔父，我是侄儿，那里有叔叔接侄儿不成？我自过去。（见科，云）叔父请坐，多年不见，受您孩儿两拜。（蔡相云）住者，左右，将过那锦心拜褥来。（正末云）叔父要他何用？（蔡相云）拜下去，只怕污了你那锦绣衣服。（正末云）有甚么好衣服！（蔡相云）王粲，母亲安康么？（正末云）母亲托赖无恙。（蔡相云）有你这等峥嵘发达的孩儿，我那贤嫂有甚不安康处！翰林院学士在此，把体面相见。（正末做见曹学士科）（曹学士云）久闻贤士大名，如轰雷贯耳，今得拨云雾见青天，实乃曹植万幸。（正末云）学士恕小生一面。（蔡相云）说此人矜骄傲慢，果然，学士在此，下不得一拜。学士勿罪。可不道锦堂客至三杯酒。茅舍人来一盏茶。我偌大个相府，王粲远远而来，岂无一钟酒管待？令人，将酒过来。（递酒科）（蔡相云）这杯酒当与王粲拂尘，王粲近前接酒。（正末云）将来。（蔡相云）住者，这酒未到你哩！老夫年迈了，也有失礼体，放着翰林学士在此，那里有王粲先接酒之理！学士满饮此杯。（曹学士接酒儹云）贤士先饮此杯。（正末云）学士请。（曹学士云）贤士勿罪。（饮科）（蔡相云）这杯酒可到王粲。王粲接酒！（正末云）将来。（蔡相云）住者，未到你哩！学士一只脚儿两只脚儿来饮个双杯。（曹饮科）（蔡相云）这杯酒可到王粲。王粲接酒！（正末云）将来。（蔡相云）住者，未到你哩！学士饮个三杯和万事。（曹饮科）（正末云）叔父，王粲不曾自来，你将书呈三番两次调发小生到此，萧条旅馆，个月期程，不蒙放参。今日见了小生，对着学士，将一杯酒似与不与，轻慢小生，是何相待！（蔡相云）王粲，你发酒风哩！（正末云）我吃你甚酒来？（蔡相云）王粲，你在我跟前，你来我去，你听着：（诗云）你看我精神颜色捧瑶觞，你那里有和气春风满画堂。你这等人不明白冻饿在颜回巷，你看为官的列金钗十二行。你尽今生飘飘荡荡，便来世也则急急忙忙。你那里有江湖心量，衠一片齑盐肚肠。令人，抬过了酒，非干我与而不与，其实你饮不的我这玉液琼浆！（正末云）叔父，我王粲异日为官，必不在你之下！(诗云)男儿自有冲天志，不信书生一世贫！（唱）【那吒令】我怎肯空隐在严子陵钓滩，我怎肯甘老在班定远玉关。（带云）大丈夫仗鸿鹄之志，据英杰之才。（唱）我则待大走上韩元帅将坛。我虽贫呵乐有余，便贱呵非无惮，可难道脱不的二字饥寒？【鹊踏枝】赤紧的世途难，主人悭，那里也握发周公，下榻陈蕃。这世里冻饿死困居的范丹，哎，天呵，兀的不忧悉杀高卧袁安。（云）叔父，不止小生受窘，先辈古人也多有受窘的。（蔡相云）王粲，与你比喻：你那积雪成阜，怎熬俺有力之松；磨墨成池，怎染俺无瑕之玉。明珠遭杂，岂列雕盘，素丝蒙垢，难成美锦。小见人万种机谋，总落的俺高人一笑。先辈那几个古人受窘，你试说一遍听咱。（正末唱）【寄生草】伊尹曾理没在耕锄内，傅说也劬劳在版筑间，有宁戚空嗟白石烂，有太公垂钓磻溪岸，有灵辄谁济桑间饭。哀哉堪恨您小人儒，呜呼不识俺男儿汉。（蔡相云）王粲，你来做甚？（正末唱）【六幺序】我投奔你为东道。（蔡相云）我可也做不的东道。（正末唱）倚仗你似泰山。（蔡相云）我可也做不的那泰山。（正末唱）的似惊弓鸟叶冷枝寒。好教我镜里羞看，剑匣空弹！前程事非易非难，想蛰龙奋起非为晚。赤紧的待春雷震动天关，有一日梦飞熊得志扶炎汉。才结果桑枢瓮牖，平步上玉砌雕栏。（蔡相云）（正末唱）【幺篇】要见天颜，列在鵷班，书吓南蛮，威镇诸藩，整顿江山，外镇边关，内剪奸顽。有一日金带罗襴，乌靴象简，那其间难道不着眼相看。如今个旅邸身闲，尘土衣单，耽着饥寒，偏没循环。只落得不平气都付与临风叹，恨塞满天地之间。想漫漫长夜时旦，几能勾斩蛟北海，射虎南山！（云）这等人只好不辞而回罢。（出科，祗侯报云）报老爷得知，王粲不辞而去了。（蔡相云）学士，王粲不辞而归，都在学士身上。（曹学士出要住科，云）贤士，适间勿罪。（正末云）学士，这不是小生自来投托，是丞相数次将书调发小生来到京师。旅馆安身，个月期程，不蒙放参。今日对着学士，将一杯酒似与不与，轻慢小生，是何礼也！（曹学士云）贤士，此一去何往？（正末云）自古道：\"士屈于不知己，而伸于知己。\"今世无知者，小生在此何益？不如回家去罢。（唱）【金盏儿】虽然道屈不知己不悉烦，不知伸于知己恰是甚时间。只落得一天怨气心中儹，空教我趋前退后两三番。又不是绝粮陈蔡地，又不是饿死首阳山，只不如挂冠去好，也免得叉手告人难。（曹学士云）贤士差矣，却不道学成文武艺，货与帝王家。又道是十年窗下无人问，一举成名天下知。凭着贤士腹在才，神有剑，口能吟，眼识字，取富贵如反掌相似，何不进取功名，可怎生便回家去也？（正末云）争奈小生家寒，无有盘费。（曹学士云）却不道宝剑赠烈士，红粉赠佳人。小官有白金两锭，青衣一套，骏马一匹，荐书一封，送贤士去投托荆王刘表。刘表见了小官的书呈，必然重用。贤士若得官呵，则休忘了曹植者。（正末云）多谢学士。小生骤面相会，倒赍发我金帛鞍马荐书。异日是峥嵘，此恩必当重报。（唱）【赚煞】我持翰墨谒荆王，展羽翼腾霄汉。梦先到襄阳岘山，楚天阔争如蜀道难。我得了这白金骏马雕鞍，则愿的在途间人马平安，稳情取峥嵘见您的眼。（曹学士云）贤士，常言道人恶礼不恶，还辞一老丞相。（正末云）看学士分上，我辞他一辞，叔父，承管待了也。（蔡相云）王粲，你去了罢，又回来做甚么？（正末云）我吃你甚么来？（唱）我略别你个放鱼的子产。（蔡相云）放鱼的子产嗓磕老夫不识贤哩！（正末唱）你休笑我屠龙的王粲。（云）虽是今日之贫，安知无他日之贵。有一日官高极品，位列三公，食前方丈，禄享千钟，武夫前拥，锦衣后随，学士恕罪了。（曹学士云）贤士，稳登前路。（正末唱）你看我锦衣含笑入长安。（下）（蔡相云）王粲去了也。学士，此人莫不有些怪老夫么？（曹学士云）时下便有些怪，到后来谢也谢不及哩！（蔡相诗云）从来贤智莫先人，小子如何妄自尊。（曹学士诗云）今日虽然遭折挫，异时当得报深恩。（并下）第二折（外扮荆王引卒子上，诗云）高祖龙飞四百年，如今兵甲渐纷然。区借得荆襄地，撑住西南半壁天。某姓刘名表，字景升，本刘之宗亲，汉之苗裔。因见天下多事，兵戈竟起，某策马驰入仪城，取了南郡，皆蒯良之力也。如今南据江陵，北控樊邓，西占长沙，东距桂阳，地方千里，带甲军卒四十余万。爱民养济怜恤军士，少壮者勤于农桑，斑白者不负戴于道路。于是一境之内，军民稍安。某有二子，长曰刘琦，次曰刘琮。有两员上将，操练水兵三万，乃是蒯越、蔡瑁，巡绰边境去了。善文者蒯良、杜奎，善武者蒯越、蔡瑁，为其羽翼，复何忧哉！小校辕门觑者，二将来时报复我知道。（卒子云）理会的。（正末上，云）小生王粲，被蔡邕耻辱了一场，多亏子建学士赍发我白金草鞍马，小生好命薄也，不想中途得了一场病症，金银鞍马衣服都盘费尽了，这几日方才稍可，将着这封书，见荆王走一遭去。王粲也，人人都有那功名二字，惟有我的功名好难遇也呵！（唱）【正宫】【端正好】则有分鞭羸马，催行色，拂西风满面尘埃，想昨朝风送烟波侧，今日个落日在青山外。【滚绣球】我比那买官的省些玉帛，求仕的费些草鞋。赤紧的好难寻紫袍金带。（云）今日见荆王呵，（唱）便是我苦尽甘来。他听得我扣宅，他将那书折开，多应是把我来降阶接待。岂不闻有朋自远方来？（带云）那荆王或问我兵法呵，（唱）你看坐间略展安邦策，便索高筑黄金拜将台，不索疑猜。（云）说话中间，可早来到门首也。左右报复去，道有高平王粲，持曹子建学士书呈，特来拜见。（卒子云）将书来，我与你报去。喏！报的大王得知，今有高平王粲，持曹子建学士书呈，特来拜见。（荆王云）将书来我看：\"翰林学士曹植拜书。\"我折开这书看：\"蔡邕拜上麾下。\"元来封皮上是曹子建之名，书内是蔡邕丞相举荐，书中意我尽知了也。久闻此人，是一代文章之士。道中门相请！（请见科）（荆子王）久闻贤士大名，今至俺荆襄之地，如甘霖润其旱苗，似清风解其酷暑，何幸何幸！（正末云）小生闻知大王豁达大度，纳谏如流，因此不远千里，持子建学士书，特来拜见。（荆子王）动问贤士，何不在帝都阙下，求取功名，如何远涉江湖，徒步至此？俺这荆襄土薄民稀，兵微将寡，只怕展不得仲宣之志，如之奈何？（正末云）大王，（唱）【倘秀才】如今那有钱人没名的平登省台，那无钱人有名的终淹草莱。（荆子王）据贤士如何？（正末唱）如今他可也不论文章只论财。（荆子王）贤士可曾投托人么？（正末唱）赤紧的难录东道主。（荆子王）向在何处？（正末唱）久困在书斋。非王粲巧言令色。（荆王云）贤士，自古道：（诗云）寒窗书剑十年苦，指望缘官折桂枝。韩侯不是萧何荐，岂有登坛拜将时！曾有人言，谓贤士胸次骄傲，以至如此。（正末唱）【滚绣球】非是我王仲宣胸次高，赤紧的晏平仲他那度量窄。（云）小生远远而来，他道：\"老兄几时到？\"我回言：\"恰才到此。\"你道：\"休往别处去，来俺家里住。\"（唱）我和他初相见厮亲厮爱。（云）他问道：\"老兄此一来，有何贵干？\"我回言道：\"特来投托求些盘缦。\"他听得道罢，（唱）早唬得他不抬头口倦难开（云）那人推托不过，则索应付。（唱）至少呵等到有十朝半月，多呵赍发银一两钱二百，那一场赍发的心大惊小怪。（云）大王，久以后不得第便罢，若得第时，一时间顾盼不到，他便道：\"黑头虫儿不中救，俺也曾赍发你来。\"（唱）怎禁他对人前朗朗的花白，如今那友人门下难投托，因此上安乐窝中且避乖，倒大来悠哉。（荆王云）贤士既有大才，当不次任用。到来日会众将，聚三军，拜贤士统领荆襄九郡兵马大元帅。（诗云）可惜淮阴侯，曾来撇金钓钩。不消三举荐，反映日便封侯。小校，铸下元帅印者。（正末云）小生半生流落，一介寒儒，安敢遽然望此！（唱）【呆骨朵】若论掌襄帅府威风大，我是白衣人怎敢望日转千阶。我又不曾驱六甲风雷，又不曾辨三光气色，又不曾写就《论天表》又不曾草下甚么《平蛮策》（荆王云）贤士乃簪缨世胄，堪为元戎帅首也。（正末唱）我虽是个簪缨门下人，怎做的斗牛星畔客。（荆子王）贤士知天文，晓地理，观气色，辨风云，何所不通，何所不晓！有大才受大任，固其宣也。（正末唱）【倘秀才】止不过曲志在蓬窗下守着霜毫的这砚台，我又不曾进履在圯桥下收的甚兵书战策。如今那有志的屠龙去南海，古今无贤士，前后少英才，非王粲疏狂性格。（荆王云）贤士请坐，某有二将乃藐越、蔡瑁，能调水兵三万，巡绰边境去了。小校辕门外觑者，二将来时，报复我知道。（卒子应科）（二净扮蒯越、蔡瑁上，云）自家蒯越的便是，这位是蔡瑁。我和他巡绰边境回还。小校通报去，蒯越、蔡瑁下马。（卒子报科，云）喏！报大王得知，蒯越、蔡瑁见在门首。（荆王云）说出去，宾客在此，把体面相见。（卒子云）二位，大王说宾客在此，教你把体面相见。（蒯越云）我知道。（见科云）大王，边境无事。（荆王云）蒯越、蔡瑁，你见此人高平玉井人氏，姓王名粲，字仲宣，天下文章之士。我欲用此人，你可把体面相见。（蒯蔡云）知道，那壁莫非仲宣否？（卒子云）怎么是\"仲宣否\"？（蒯越云）你不知道，\"不\"字底下着个\"口\"是个\"否\"字，他见了我老蒯，教他不开口。（蒯蔡见末云）久闻贤士大名，如雷贯腿。(卒子云）怎么是\"如雷贯腿？\"（蒯越云）我盘盘他的跟脚，把文溜把一溜。贤士，你知道\"礼之用和为贵，先王之道打折腿。\"我这里有一拜，不劳还礼。（拜科）（卒子云）不曾还礼，你再拜起。（蒯越云）你可晓得那鹤非染而自白，鸦非染而自黑，既读孔圣之书，必达周公之礼。我二人有一拜。（拜科）（蒯越云）王粲好是无礼，拜着他全然不应！气出我四句来了：（诗云）王粲生的硬，拜着全不睬。这世做了人，那世变螃蟹。（蒯越云）大王，王粲好是无礼。俺二人拜他，全然不动。倘有人见，可不先失了你的门风？大王问他孙武子兵书十三篇，他习那一家。（荆王云）靠后！人说此人矜骄傲慢，果然话不虚传。某两员上将拜着他，昂然不理。贤士，我问你，孙武子兵书十三篇，不知贤士习那一家？（正末云）《六韬》《三略》淹贯胸中，唯吾所用，何但孙武子十三篇而已哉！（荆王云）论韬略如何？（正末云）论韬略呵，（唱）【滚绣球】我不让姜子牙兴周的显战功。（荆王云）你谋策如何？（正末云）论谋策呵，（唱）我不让张子房佐汉的有计画。(荆王云)你扎寨如何？（正末云）论扎寨呵，（唱）我不让周亚夫屯细柳安营扎寨。(荆王云)你点将如何？(正末云)论点将呵，(唱)我不让马服君仗霜锋点将登台。（荆王云）你胆气如何？（正末云）论胆气呵，（唱）我不让蔺相如渑池会那气概。（荆王云）你才干如何？（正末云）论才干呵，（唱）我不让管夷吾霸诸侯那手策。（荆王云）你行兵如何？（正末云）论行兵呵，（唱）我不让霍嫖姚领雄兵横行边塞。（荆王云）你操练如何？（正末云）论操练呵，（唱）我不让孙武子用兵法演习裙钗。(荆王云)你智量如何？（正末云）论智量呵，(唱）我不让齐孙膑捉宠涓则去马陵道上施埋伏。（荆王云）你决战如何？（正末云）论决战呵，（唱）我不让韩元帅困霸王在九里山前大会垓，胸卷江淮。（做睡科）（荆王云）好兵法！将酒来，庆兵法！贤士满饮此杯。呀！才和俺攀话，又早睡着了也。便好道德胜才为君子，才胜德为小人。俺末曾重用，先失左右之门风，正是那才有余而德不足。等此人睡觉来问我，只说我更衣去了。（诗云）德胜才高不可当，才过德小必疏狂。纵然胸次罗星斗，岂是人间真栋梁。（下）（蒯越云）点汤！（正末醒科，云）大王安在？（蒯越云）点汤！（正末云）点汤，呼遣客。某只索回去。(蒯越云)点汤！（正末云）我出的这府门。（蒯越云）点汤！（正末云）我来到这和长街上。(蒯越云)点汤！（正末云）我来到这酒肆中。（蒯越云）点汤！（正末云）我来到这里，你不叫点汤！（蒯越诗云）非我闭贤门，因他傲慢人。（蔡瑁诗云）点汤呼遣客，依旧受孤贫。（并下）（正末叹科）罢罢罢！（唱）【煞尾】他年不作文章伯，异日须为将相材。待与不待总无碍，时与不时且宁耐。说地谈天口若开，伏虎降龙志不改。稳情取兴刘大元帅，试看雄师拥麾盖。恨汝等将咱厮害。（带云）我若得志呵，（唱）把你掳掠中军账门外，似这等跋扈襄阳吃剑才。（带云）将二贼擒至马前斩首报来！（唱）那其间才识俺长安少年客。（下）第三折（副末扮许达引从人上，诗云）状气如虹贯碧空，尘埃何苦困英雄。假饶不得风雷信，千古无人识卧龙。小生姓许名达，字安道，乃荆州饶阳人也。先父许士谦，曾为国子临助教，年仅六十，病卒于官，止存老每在堂，训诲小生，颇通诗礼。不想老母亡化，小生学业因此荒废，有负先人遗教，至今愧之。小生赖祖宗荫下，就此城市中女神中一座楼，名曰溪山风月楼，左有鹿门山，右有金沙泉，前对清风霁岭，后靠明月云峰，端的是玩之不足，观之有余。但凡四方官宦，到此无可玩赏，便登此楼饮酒，中间常与小生论文，有等文学秀士，未经发迹，小生置酒相待，临行又赠路费而归。人见小生有此度量，皆呼小生为东道主。近日有一人，乃高平人氏，姓王名粲，字仲宣。此人是一代文章之士，持子建学士书呈，投托荆王刘表，刘表不能任用。后刘表辞世，此人淹留有此。小生深念同道，常与他会饮此楼。只一件，此人不醉犹可，醉呵，便思其老母，想其乡闾，不觉泪下。今日时遇重阳登高节令，下次小的每安排酒果，请仲宣到此，共展登高之兴，聊纾望远之怀，只等来时，报复我知道。（正末上，云）小生王粲，将子建学士书呈，投托荆王刘表，刘表听信蒯越、蔡瑁谗言，不能任用，流落于此。小生只得将万言长策，寄与曹子建学士，央他奏上圣人，至今不见回报，多分又是没用的了，使小生羞归故里，懒睹乡闾。此处有一人许安道，幸垂顾盼，时与小生尊酒论文，稍不寂寞。今日重阳佳节，治酒于溪山风月楼，请我登高，须索走一遭去。（叹介）时遇秋天，好是伤感人也！〔鹧鸪天〕（词云）一度愁来一倚楼，倚楼又是一番愁。西风塞雁添愁怨，衰草凄凄更暮秋。情默默，思悠悠，心头才了又眉头。倚楼望断平安信，不觉腮边泪自流。（唱）【中吕】【粉蝶儿】尘满征衣，叹飘零一身客寄。往常我食无鱼弹剑伤悲，一会家怨荆王，信谗佞，把那贤门来紧闭。（带云）从那荆王辞世呵，（唱）不争你死丧之威，越闪得我不存不济。【醉春风】我本是未入庙堂臣，倒做了不着坟墓鬼。想先贤多少困穷途，王粲也我道来命薄的不似你，你！我比那先进何及，想昔人安在，（带云）小生三十岁也，（唱）我可甚么后生可畏。（云）说话中间，可早来到也。楼下的报复去，王粲来了也。（从人报科）报的东人得知，王仲宣来了也。（许达云）道有请。（见科，云）仲宣请。（做上楼科）（诗云）欲穷千里目，（正末云）更上一层楼。（许达云）家童将酒过来，仲宣，蔬食薄味，不堪供奉，请满饮此杯。（正末云）敢问安道，此楼何人盖造？（许达云）仲宣不问，许达也不道，此楼是先父许士谦盖造。（正末云）因何造此？（许达云）因四方官宦，到此无可玩赏，故建此楼。（诗云）一座高楼映市廛，玉栏十二锁秋烟。卷帘斜眺天边月，举眼遥观日底仙。九酝酒光斟琥珀，三山鸾凤舞翩跹。停杯畅饮才歌罢，倒卧身躯北斗边。（正末诗云）安道，你看危楼高百尺，手可摘星辰。不敢高声语，恐惊天上人。（唱）【迎仙客】雕檐外红日低，画栋畔彩云飞，十二栏干栏干在天外倚。（许达云）这里望中原，可也不远。（正末唱）我这里望中原，思故里，不由我感叹酸嘶。（带云）看了这秋江呵，（唱）越搅的我这一片乡心碎。（许达云）仲宣为何不饮？（正末云）小生一登此楼，就想老母在堂，久阙奉养，何以为人！（许达云）仲宣不登楼便罢，但登楼便思其老母，想其乡闾。母子，天性也，母思其子，慈也；子思其母，孝也故母子为三纲之首，慈孝乃百行之原。我想大舜古之圣人，父顽母嚣弟傲，尝设计害舜，舜尽孝以合天心，终不能害舜，终能使一家底豫。（诗云）历山号泣自躬耕，青史长传大孝名。今日登高频帐望，岂能无念倚闾情。（正末诗云）旅客逢秋苦忆归，可堪鸿雁正南飞。倚门老母应头白，何日重来戏彩衣。（唱）【红绣鞋】泪眼盼秋水长天远际，归心似落霞孤鹜齐飞，则我这襄阳倦客苦思归。我这里凭阑望，母亲那里倚门悲。（许达云）仲宣，既如此感怀，何不早归故里？（正末云）吾兄怕不说的是哩！（唱）争奈我身贫归未得。（许达云）仲宣满饮此杯。你看此楼，下临紫陌，上接丹霄，宴海内之高宾，会寰中之佳客。青山绿水，浑如四壁开图，红叶黄花，绝似满川铺锦。寒雁影摇摇曳曳，数行习过洞庭天。寒蛩声唧唧啾啾，几处叫残江铺月。俺这里鲈鱼正美，新酒初香，橙黄橘绿可开樽，紫蟹黄鸡宜宴赏。对此开怀，何故不饮？（诗云）风送潮声过远洲，雨收山色上危楼。美玉不换重阳景，黄金难买菊花秋。（正末云）忆昔离家二载过，髩鬓边白发奈愁何。无穷兴对无穷景，不觉伤心泪点多。（唱）【普天乐】楚天秋，山叠翠，对无穷景色，总是伤悲。好教我动旅怀，难成醉。枉了也壮志如虹英雄辈，都做助江天景物凄其。（云）老兄，小生有三桩儿不是。（许达云）可是那三桩儿不是？（正末云）是这气这愁和这泪。（许达云）气若何？（正末唱）气呵做了江风淅淅。（许达云）愁若何？（正末唱）泪呵弹做了江雨霏霏。（许达云）仲宣，时遇清秋，阶下有等草虫，名寒蛩，又名促织，此等草虫叫动，家家捶帛捣练。小生不才，作《捣练歌》一道，则是污耳。(歌云)忽闻帘外杵声摇，声上声低声转高。罗袖长长长绕腕，轻轻播播播风飘。看看看是谁家女，巧巧巧手弄砧杵。停停听是两娉婷，玉腕双双双擎举。湾湾湾月在收峰，花花花向脸边红。星眼眼长长出泪，多多多滴捣衣中。祬开祬入纺波，叠叠重重重数多。相相相唤邻家女，欲裁未裁裁绮罗。秋天秋月秋夜长，秋日秋风秋渐凉。秋景秋声秋雁度，秋光秋色秋叶黄。中秋秋月旅情伤。月中砧杵响当当。当当响被秋风送，送到征人思故乡。故何在归途远，途远难归应断肠。断肠只在纱窗下，纱窗曾不忆彷徨。休玩休玩中秋月，月到中秋篇皎洁。此夜家家家捣衣，添入离愁愁更切。寒露初寒寒草边，夜夜孤眠月前。促织促织叫复叫，叫出深秋砧杵天。谁能秋夜闻秋砧，切切悲悲悲不禁。况是思归归未得，声声捶碎故乡心。（正末叹云）好高才也！其思远，其调悲，使人闻之，觉潸然泪下。（诗云）寒蛩唧唧细吟秋，夜夜寒声到枕头。独有愁人听不得，愁人听了越添愁。(唱)【石榴花】现如如今寒蛩唧唧向人啼，哎，知何日是归期？想当初只守着旧柴扉，不图甚的，倒得便宜。（许达云）大丈夫得志食于钟鼎，不得志隐于山林。（正末唱）则今山林钟鼎俱无味。命矣时兮。哎，可知道枉了我顶天立地居人世。（许达云）仲宣，今年贵庚了？（正末唱）老兄也，恰便似睡梦里过了三十。【斗鹌鹑】又不在麋鹿群中，又不入麒麟画里。自死了吐哺周公，枉饿杀采薇伯夷。自洛下飘零到这里，划的无所归栖。(带云)小生初投奔刘表的意呵，(唱)指望待末尾三稍，越闪的我前程万里。（许达云）仲宣，想昔日孔子投于齐景公，景公不能用，复投鲁哀公，封孔子为鲁司寇。三日而诛少正卯。齐景公故将美女数十人，习成女乐，献与哀公，哀公受了女乐，三日不朝。孔子弃职而归，投于卫灵公，与之言治国之道。卫灵公仰视飞雁，孔子知其不能用，投于陈国。其时陈国被吴国征伐，孔子遂困于陈蔡之间，粮食都绝，从者皆病不能起，圣人尚然如此，何况今日乎！老兄，(诗云)诗酒当前且尽情，功名休问几时成。天公自有安排处，莫为忧愁白发生。（正末诗云）三尺龙泉七心身，可堪低首困风尘。王侯将相元无种，半属天公半属人。(唱)【上小楼】一片心扶持社稷，两只手经论天地。谁不待执戟门庭，御车郊原，舞剑尊席。（许达云）仲宣，当初肯与蒯、蔡，同列为官，可不好来？（正末唱）我怎肯与鸟兽同群，豺狼作伴，儿曹同辈？兀的不屈沉杀五陵豪气！（许达云）仲宣，想你辞老母，离陈蔡，谒蔡邕于京师，不能取其荣贵。又持子建学士书呈，投托荆王刘表，内妨蒯、蔡，不肯同列为官。先生主见，小生尽知。但他自干他的事，你自干你的事，便好道黍则黍，麦则麦，泾则泾，渭则渭，虽后稷之圣，不能化穗而成其芒，虽大禹之功，不能澄清而变其浊。芒穗清浊，尚然不变，何况于人乎？既托迹于刘表，何苦不同官于蒯、蔡？(诗云)嗟君志气本超群，争奈朝中多忌人。所以独醒千古恨，至今犹自泣累臣。（正末）(诗云)有志无时命矣夫，老天生我亦何辜。宁随泽畔灵均死，不遂人间乳臭雏。(唱)【幺篇】据着我慷慨心，非贪这潋滟杯。这酒呵便解我愁肠，放我愁杯，展我愁眉。则为我志愿难酬，身心不定，功名不遂。(云)吾兄将酒过来。（许达云）酒在此。（正末饮科，云）再将酒来。（许达云）仲宣，为何横饮几杯？（正末唱）倒不如葫芦提醉了还醉。（云）小生为功名不遂其心，不如饮一醉，坠楼而亡。（做跳下，许达惊扯住科，云）呀，早是小生手眼快，蝼蚁尚且贪生，为人何不异命？古人有云：存其身而扬其名，上人也；将其身而就其名，中人也；舍其身而灭其名，下人也。吾想此中屈原、卞和二人，虽得其名，卒舍其身。如吾兄为功名不遂，要坠楼身死，是为不知命矣。昔吕望有经纶济世之才，虽在贫窘，意不苟得，年登八旬，垂钓于渭水。后文王梦非熊之兆，出猎西郊至磻溪，见吕望同载而归，以为上宾。至武王时，成功立业，封号太公。今老兄发悲，不为别故，止为家中老母无人侍养，小生到来日会江不父老，收拾青蚨，赍为路费，送老兄还归故里，有何难哉！（诗云）只为你高堂有母鬓斑斑，客舍淹留甚日还。囊里黄金愿相赠，免教和泪倚栏干。（正末诗云）耻向人间乞食馀，登台一望泪沾裾。可怜飘泊缘何事，不寄平安问母书。（唱）【满庭芳】我如今羞归故里，则为我昂昂而出，因此上怏怏而归。空学成补天才却无度饥寒计，几曾道展眼舒眉。则被你误了人儒冠布衣，熬熬人淡淡饭黄齑。有路在青霄内，又被那浮云塞闭。老兄也百忙里寻不见上天梯。（许达云）仲宣，你看那一林红叶，三径黄花。一林红叶傲风霜，如乱落火龙鳞。三径黄花擎雨露，似润开金兽眼。登高望远，从怀故国之非，抚景伤情，处处洒穷途之泣。老兄，（诗云）暑退金风觉夜长，蝉声不断送秋凉。东篱满目黄花绽，雁过南楼思故乡。（正末）（诗云）采采黄花露未，他乡谁为授寒衣。独怜作客人南滞，不似随阳雁北飞。（唱）【十二月】几时得似宾鸿北归，倒做了乌鹊南飞。仰羡那投林倦鸟，堪恨那舞瓮醯鸡。籓云的鵾鹏羽翼，那篱下燕鹊争知。（带云）老兄也！（唱）【尧民歌】真乃是鹤长凫短不能齐，从来这乌鸦彩凤不同栖。挽盐车骐骥陷淤泥，不逢他伯乐不应嘶。只争个迟也么疾，英雄志不灰，有一日登鳌背。（做睡科）（外扮使命上，诗云）雷霆驱号令，星斗焕文章。圣主贤臣颂，今朝会一堂。吾乃天朝使命是也。今有王仲宣献上万言长策，圣人见喜，宣他为天下兵大元帅，兼管左丞相事。打听得在许安道楼上饮酒，许安道在么？（许达见科，云）那里来的大人？（使命云）小官天朝来的使命，宣王仲宣为天下兵马大元帅，快报复去！（许达云）王仲宣，王仲宣！（正末云）做甚么大呼小叫的！（许达云）今有天朝使命，宣你为天下兵马大元帅。（正末云）来了不曾？（许达云）见在楼直下哩！（正末云）慌做甚么，心忙做甚么！既来了，怕他回了不成？（许达云）则吃你这般傲慢？（正末唱）【煞尾】从今后把万言书作战场，辅皇朝为柱石。扶侍着万万岁当今帝，则愿的稳坐定蟠龙戗金椅。（同使命下）（许达云）那王仲宣别也不别，竟自去了，有这般傲慢的，可知道荆王不肯用他！（诗云）一片雄心大似天，可知不肯受人怜。今朝身佩黄金印，才识登楼王仲宣。（下）第四折（蔡相引祗从人上，云）老夫蔡邕是也。今有王粲献上万言长策，圣人见喜，着他做天下兵马大元帅，只在早晚将到。左右，与我请将曹子建着人相请，须索走一遭去。左右报复去，道有曹子建在于门首。（祗从报科，云）报的老爷得知，曹学士来了也。（蔡相云）道有请。（见科）（曹学士云）老丞相贺万金之喜！（蔡相云）喜从何来？（曹学士云）今有令婿王仲宣，献上万言长策，得了天下兵马大元帅，小官特来贺喜。（蔡相云）比及学士说呵，老夫已知道了也。如今俺二人牵羊担酒，十里长亭，接新官走一遭去。（下）（正末引卒子上，云）王粲，谁想有今日也呵！（唱）【双调】【新水令】一声雷震报春光，（卒按喝科）（正末唱）起蛰龙九重天上。蔡邕也你便似臧仓毁孟轲，王粲也我却做了贡禹笑王阳，则道我甘老在荆襄，今日个峥嵘日岂承望。（蔡、曹同上）（蔡相云）此间是他辕门外了，学士你先进去。（曹学士云）令人，报复去，道有翰林学士曹子建在于门首。（报科）（正末云）大恩人来了也，道有请。（见科）（曹学士云）元帅峥嵘有日，奋发有时。（正末云）当日不亏学士大恩，岂有今日？学士请上，受小官一拜。（拜科）（曹学士云）元帅请起，论小官有甚么恩在那里。（正末唱）【沉醉东风】想当日到京师将谁倚仗？多亏你曹学士助我行装。虽然是一封书死了荆王，还得你万言策奏知今上，才得个元戎印掌。这都是你义海恩山不可当，再休题贵人健忘。（蔡相云）令人，报复去，道有蔡丞相在于门首。（座卒报科）（正末唱）【乔牌儿】不由我肚儿里气夯，他有甚脸来俺门上。（云）他可不是蔡邕丞相么？（曹学士云）他可是谁？（正末唱）他是举韩侯三荐的萧丞相。往日的情我和他今日讲。（云）令人，说出去，他是个丞相，我是个元帅府衙门，尔我无干。他进来便进来，不进来我也接待他不成。（卒子云）理会的。老丞相，俺元帅说来：你是个丞相，他是元帅府衙门，尔我无干，你进去便进去，不进去你也接待你不成。（蔡相云）可早一句儿也！也罢，我自己进去。（见科）元帅，几年不见，受老夫一拜。（正末云）住者，左右，将过锦心拜褥来。（蔡相云）要他做甚么？（正末云）则怕拜下去污了你那锦绣衣服！（蔡相云）可早两句儿也！（正末云）却不道锦堂至三杯酒，茅舍人来一盏茶。我是个新帅府，岂不一杯酒管待？令人，将酒来。（卒子云）酒在此。（正末云）这一杯酒，当从丞相饮，老丞相接漂酒。（蔡相云）将来。（正末云）住者，小官有失礼体，放着翰林院大学士在此，当从学士请酒。（曹接酒科）（正末云）这杯酒可到老丞相，丞相接酒。(蔡相云）将来。（正末云）住者，慌做甚么！学士饮个双杯。（曹饮科）（正末云）这杯酒可该老丞相饮，丞相接酒，（蔡相云）将来。（正末云）住者，两只手捞菱般相似，大缸家酿下酒钵盂里，折的你也吃不了。枕着青石板睡，饿破你那脸也。学士饮个三杯和万事。（蔡相云）可早三句了也！王粲，你将一杯酒似与不与，对着翰林学士在此，羞辱老夫，是何道理！（正末云）你发甚么酒风哩！（蔡相公云）我吃你甚么酒来？（正末云）当初曾道来。（蔡相云）我道甚么来？（正末唱）【水仙子】你道你精神颜色捧瑶觞，和气春风满画堂。你道我不明白冻死在颜回巷，我今日也列金钗十二行。尽今生急急忙忙，你那里有江湖心量，一片齑盐肚肠。（带云）令人抬过了酒肴者。（唱）饮不的我玉液琼浆。（蔡相云）王粲，你强杀者波，则是个兵马大元帅；我歹杀者波，是当朝左丞相，调和鼎鼐，燮理阴阳。你把我这般看待，敢不中么？（正末唱）【甜水令】你道是位列三台，调和鼎鼐，燮理阴阳，丞相府气昂昂。觑的我元帅衙门，无过是点些士伍，排些刀仗，与文臣本不同行。【折桂令】你不来呵但凭心上，我也不差着人来，请你登堂。（带云）你今日既来呵，（唱）谁着你鸟故趋笼，鱼偏入网，人自投汤。既受你这许多好情亲向，我岂可没半句恶语相相伤。（蔡相云）可知你与我也沾些亲来。（正末唱）从今后星有参商，人有雌黄。你做的吐哺周公，我也拚不做坦腹王郎（蔡相云）学士，你这里不说，那里说？（曹学士云）老丞相休慌。元帅请暂息雷霆之怒，略罢虎狼之威，听小官明明的说破，着元帅细细里皆知。人不说不知，木不钻不透；冰不搦不寒，胆不尝不苦。当初老丞相曾与令尊老先生金兰契友，二人指腹成亲，若生二女，同攀绣床；若生二子，同舍攻书；若生子女，结为夫妇。不想令尊生下元帅，丞相所生一女。因为官守所绊，彼各天涯，间隔亲事。老丞相闻知元帅学成满腹文章，只是骄矜傲慢，不肯曲脊于人，以此数次将书调取至京，萧条旅馆，个月期程，不蒙放参。可是为何？只是涵养你那锐气。及至相见，将那三杯酒耻辱元帅，一席话激发将军。岂知春衣白金雕鞍书礼，都不是小官的，老丞相暗暗的与我，着我明明的与你，赍发你投托荆王刘表。谁想刘表不能任用，淹留在彼，你将万言长策，寄与小官，小官转与老丞相，老丞相献与圣人，圣人见喜，今得此官。自从元帅去后，老丞相将老夫人搬至京师，一般盖下画堂，又陪房奁断送，将小姐聘与元帅为妻。说兀的做甚！（诗云）则为你襄阳久困数年间，今日拨开云雾见天颜。非干我这举贤曹子建，则拜你那恩人老泰山。（正末拜科，云）则被你瞒杀我也，丈人！（蔡回礼科，云）则被你傲杀我也，女婿！（正末唱）【雁儿落】又不曾趋跄天子堂，又不曾图画臣像。止不过留心在笔砚间，又不曾恶战在沙场上。【得胜令】呀！怎做得架海紫金梁，则消得司县绿衣郎。今日个枢府新元帅，还只是长安旧酒狂。腾骧，端的有豪气三千丈；游扬，这的是功名纸半张。（蔡相云）天下喜事，无过子母夫妇团圆。就今日卧翻羊、窨下酒，做个大大庆喜筵席者！（词云）我两姓结婚姻原在生前，难道我今日敢违背初言。因此上屡移书接来到此，本待将加官职指引朝天。只为你生性子十分骄傲，并不肯谦谦的敬老尊贤。我特将三杯酒千般折挫，无非要涵养得气质为先。暗地里具书呈白金骏马，封皮上明写着子建相传。岂知道到荆州依然不遇，遂淹留不得返苒三年。想登楼这一点思乡客泪，多应是长飘洒似雨涟涟。万言策又是我转闻今上，才得授大元帅入掌兵权。早先期高平去迎将老母，预盖下大宅院供具全。专等待你回来选其吉日，与小女结花烛夫妇团圆。此皆由我老夫殷勤留意，非学士能出力为你周旋。到如今才一一从头说破，大家的开笑口庆赏华筵。（正末唱）【离亭宴煞】你元来为咱气锐加涵养，须不是忌人才大遭魔障。端的个这场，收拾了龙争虎斗心，结果了鹗荐鹏搏力，表明了海阔天高量。安排下玳瑁筵，准备着葡萄酿，做一个团圆的庆赏。早匹配了青春女一生欢，稳情取白头亲百年享。题目假托名蔡邕荐士正名醉思乡王粲登楼"},
{"poem_name": "和微之春日投简阳明洞天五十韵", "poem_id": "muai_8519", "poem_class": "母爱", "poet_dynasty": "唐朝", "poet": "白居易", "poem": "青阳行已半，白日坐将徂。越国强仍大，稽城高且孤。利饶盐煮海，名胜水澄湖。牛斗天垂象，台明地展图。瑰奇填市井，佳丽溢闉闍.勾践遗风霸，西施旧俗姝。船头龙夭矫，桥脚兽睢盱。乡味珍蟛蚏，时鲜贵鹧鸪。语言诸夏异，衣服一方殊。捣练蛾眉婢，鸣榔蛙角奴。江清敌伊洛，山翠胜荆巫。华表双栖鹤，联樯几点乌。烟波分渡口，云树接城隅。涧远松如画，洲平水似铺。绿科秧早稻，紫笋折新芦。暖蹋泥中藕，香寻石上蒲。雨来萌尽达，雷后蛰全苏。柳眼黄丝颣，花房绛蜡珠。林风新竹折，野烧老桑枯。带亸长枝蕙，钱穿短贯榆。暄和生野菜，卑湿长街芜。女浣纱相伴，儿烹鲤一呼。山魈啼稚子，林狖挂山都。产业论蚕蚁，孳生计鸭雏。泉岩雪飘洒，苔壁锦漫糊。堰限舟航路，堤通车马途。耶溪岸回合，禹庙径盘纡。洞穴何因凿，星槎谁与刳。石凹仙药臼，峰峭佛香炉。去为投金简，来因挈玉壶。贵仍招客宿，健未要人扶。闻望贤丞相，仪形美丈夫。前驱驻旌旆，偏坐列笙竽。刺史旟翻隼，尚书履曳凫。学禅超后有，观妙造虚无。髻里传僧宝，环中得道枢。登楼诗八咏，置砚赋三都。捧拥罗将绮，趋跄紫与朱。庙谟藏稷契，兵略贮孙吴。令下三军整，风高四海趋。千家得慈母，六郡事严姑。重士过三哺，轻财抵一铢。送觥歌宛转，嘲妓笑卢胡。佐饮时炮鳖，蠲酲数鲙鲈。醉乡虽咫尺，乐事亦须臾。若不中贤圣，何由外智愚。伊予一生志，我尔百年躯。江上三千里，城中十二衢。出多无伴侣，归只对妻孥。白首青山约，抽身去得无。"},
{"poem_name": "别段生", "poem_id": "muai_13131", "poem_class": "母爱", "poet_dynasty": "唐朝", "poet": "张籍", "poem": "与子骨肉亲，愿言长相随。况离父母傍，从我学书诗。同在道路间，讲论亦未亏。为文于我前，日夕生光仪。行役多疾疚，赖此相扶持。贫贱事难拘，今日有别离。我去秦城中，子留汴水湄。离情两飘断，不异风中丝。幼年独为客，举动难得宜。努力自修励，常如见我时。送我登山冈，再拜问还期。还期在新年，勿怨欢会迟。"},
{"poem_name": "鸟", "poem_id": "muai_254696", "poem_class": "母爱", "poet_dynasty": "唐朝", "poet": "白居易", "poem": "谁道群生性命微？一般骨肉一般皮。劝君莫打枝头鸟，子在巢中望母归。"},
{"poem_name": "梁州对雨怀麹二秀才，便呈麹大判官时疾赠余新诗", "poem_id": "muai_11850", "poem_class": "母爱", "poet_dynasty": "唐朝", "poet": "岑参", "poem": "江上云气黑，gg山昨夜雷。水恶平明飞，雨从嶓冢来。濛濛随风过，萧飒鸣庭槐。隔帘湿衣巾，当暑凉幽斋。麹生住相近，言语阻且乖。卧疾不见人，午时门始开。终日看本草，药苗满前阶。兄弟早有名，甲科皆秀才。二人事慈母，不弱古老莱。昨叹携手迟，未尽平生怀。爱君有佳句，一日吟几回。"},
{"poem_name": "和《大嘴乌》", "poem_id": "muai_2075", "poem_class": "母爱", "poet_dynasty": "唐朝", "poet": "白居易", "poem": "乌者种有二，名同性不同。嘴小者慈孝，嘴大者贪庸。嘴大命又长，生来十余冬。物老颜色变，头毛白茸茸。飞来庭树上，初但惊儿童。老巫生奸计，与乌意潜通。云此非凡乌，遥见起敬恭。千岁乃一出，喜贺主人翁。祥瑞来白日，神圣占知风。阴作北斗使，能为人吉凶。此乌所止家，家产日夜丰。上以致寿考，下可宜田农。主人富家子，身老心童蒙。随巫拜复祝，妇姑亦相从。杀鸡荐其肉，敬若禋六宗。乌喜张大嘴，飞接在虚空。乌既饱膻腥，巫亦飨甘浓。乌巫互相利，不复两西东。日日营巢窟，稍稍近房栊。虽生八九子，谁辨其雌雄？群雏又成长，众嘴骋残凶。探巢吞燕卵，入蔟啄蚕虫。岂无乘秋隼？羁绊委高墉。但食乌残肉，无施搏击功。亦有能言鹦，翅碧嘴距红。暂曾说乌罪，囚闭在深笼。青青窗前柳，郁郁井上桐。贪乌占栖息，慈乌独不容。慈乌尔奚为，来往何憧憧？晓去先晨鼓，暮归后昏钟。辛苦尘土间，飞啄禾黍丛。得食将哺母，饥肠不自充。主人憎慈乌，命子削弹弓。弦续会稽竹，丸铸荆山铜。慈乌求母食，飞下尔庭中。数粒未入口，一丸已中胸。仰天号一声，似欲诉苍穹。反哺日未足，非是惜微躬。谁能持此冤，一为问化工？胡然大嘴乌，竟得天年终？"},
{"poem_name": "悲愤诗", "poem_id": "muai_416", "poem_class": "母爱", "poet_dynasty": "汉朝", "poet": "蔡文姬", "poem": "【悲愤诗其一】汉季失权柄，董卓乱天常。志欲图篡弑，先害诸贤良。逼迫迁旧邦，拥主以自强。海内兴义师，欲共讨不祥。卓众来东下，金甲耀日光。平上人脆弱，来兵皆胡羌。猎野围城邑，所向悉破亡。斩截无孑遗，尸骸相撑拒。马边悬男头，马后载妇女。长驱西入关，迥路险且阻。还顾邈冥冥，肝胆为烂腐。所略有万计，不得令屯聚。或有骨肉俱，欲言不敢语。失意几徵间，辄言弊降虏。要当以亭刃，我曹不活汝。岂敢惜性命，不堪其詈骂。或便加棰杖，毒痛参并下。旦则号泣行，夜则悲吟坐。欲死不能得，欲生无一可。彼苍者何辜，乃遭此厄祸。边荒与华异，人俗少义理。处所多霜雪，胡风春夏起。翩翩吹我衣，肃肃入我耳。感时念父母，哀叹无穷已。有客从外来，闻之常欢喜。迎问其消息，辄复非乡里。邂逅徼时愿，骨肉来迎己。己得自解免，当复弃儿子。天属缀人心，念别无会期。存亡永乖隔，不忍与之辞。儿前抱我颈，问母欲何之。人言母当去，岂复有还时。阿母常仁恻，今何更不慈。我尚未成人，奈何不顾思。见此崩五内，恍惚生狂痴。号泣手抚摩，当发复回疑。兼有同时辈，相送告离别。慕我独得归，哀叫声摧裂。马为立踟蹰，车为不转辙。观者皆嘘唏，行路亦呜咽。去去割情恋，遄征日遐迈。悠悠三千里，何时复交会。念我出腹子，胸臆为摧败。既至家人尽，又复无中外。城廓为山林，庭宇生荆艾。白骨不知谁，纵横莫覆盖。出门无人声，豺狼号且吠。茕茕对孤景，怛咤糜肝肺。登高远眺望，魂神忽飞逝。奄若寿命尽，旁人相宽大。为复强视息，虽生何聊赖。托命于新人，竭心自勖励。流离成鄙贱，常恐复捐废。人生几何时，怀忧终年岁。【悲愤诗其二】嗟薄祜兮遭世患。宗族殄兮门户单。身执略兮入西关。历险阻兮之羗蛮。山谷眇兮路漫漫。眷东顾兮但悲叹。冥当寝兮不能安。饥当食兮不能餐。常流涕兮眦不干。薄志节兮念死难。虽苟活兮无形颜。惟彼方兮远阳精。阴气凝兮雪夏零。沙漠壅兮尘冥冥。有草木兮春不荣。人似兽兮食臭腥。言兜离兮状窈停。岁聿暮兮时迈征。夜悠长兮禁门扃。不能寝兮起屏营。登胡殿兮临广庭。玄云合兮翳月星。北风厉兮肃泠泠。胡笳动兮边马鸣。孤雁归兮声嘤嘤。乐人兴兮弹琴筝。音相和兮悲且清。心吐思兮胸愤盈。欲舒气兮恐彼惊。含哀咽兮涕沾颈。家既迎兮当归宁。临长路兮捐所生。儿呼母兮啼失声。我掩耳兮不忍听。追持我兮走茕茕。顿复起兮毁颜形。还顾之兮破人情。心怛绝兮死复生。"},
{"poem_name": "念金銮子二首", "poem_id": "muai_8321", "poem_class": "母爱", "poet_dynasty": "唐朝", "poet": "白居易", "poem": "衰病四十身，娇痴三岁女。非男犹胜无，慰情时一抚。一朝舍我去，魂影无处所。况念夭札时，呕哑初学语。始知骨肉爱，乃是忧悲聚。唯思未有前，以理遣伤苦。忘怀日已久，三度移寒暑。今日一伤心，因逢旧乳母。与尔为父子，八十有六旬。忽然又不见，迩来三四春。形质本非实，气聚偶成身。恩爱元是妄，缘合暂为亲。念兹庶有悟，聊用遣悲辛。暂将理自夺，不是忘情人。"},
{"poem_name": "别老母", "poem_id": "muai_35656", "poem_class": "母爱", "poet_dynasty": "清朝", "poet": "黄景仁", "poem": "搴帷拜母河梁去，白发愁看泪眼枯。惨惨柴门风雪夜，此时有子不如无。"},
{"poem_name": "悲善才", "poem_id": "muai_94", "poem_class": "母爱", "poet_dynasty": "唐朝", "poet": "李绅", "poem": "穆王夜幸蓬池曲，金銮殿开高秉烛。东头弟子曹善才，琵琶请进新翻曲。翠蛾列坐层城女，笙笛参差齐笑语。天颜静听朱丝弹，众乐寂然无敢举。衔花金凤当承拨，转腕拢弦促挥抹，花翻凤啸天上来，裴回满殿飞春雪。抽弦度曲新声发，金铃玉佩相瑳切。流莺子母飞上林，仙鹤雌雄唳明月。此时奉诏侍金銮，别殿承恩许召弹。三月曲江春草绿，九霄天乐下云端。紫髯供奉前屈膝，尽弹妙曲当春日。寒泉注射陇水开，胡雁翻飞向天没。日曛尘暗车马散，为惜新声有馀叹。明年冠剑闭桥山，万里孤臣投海畔。笼禽铩翮尚还飞，白首生从五岭归。闻道善才成朽骨，空余弟子奉音徽。南谯寂寞三春晚，有客弹弦独凄怨。静听深奏楚月光，忆昔初闻曲江宴。心悲不觉泪阑干，更为调弦反覆弹。秋吹动摇神女佩，月珠敲击水晶盘。自怜淮海同泥滓，恨魄凝心未能死。惆怅追怀万事空，雍门感慨徒为尔。"},
{"poem_name": "晚春", "poem_id": "chuntian_59", "poem_class": "春天", "poet_dynasty": "唐朝", "poet": "韩愈", "poem": "草树知春不久归，百般红紫斗芳菲。杨花榆荚无才思，惟解漫天作雪飞。"},
{"poem_name": "尚书惠蜡面茶", "poem_id": "cha_2707", "poem_class": "茶", "poet_dynasty": "唐朝", "poet": "徐寅", "poem": "武夷春暖月初圆，采摘新芽献地仙。飞鹊印成香蜡片，啼猿溪走木兰船。金槽和碾沉香末，冰碗轻涵翠缕烟。分赠恩深知最异，晚铛宜煮北山泉。"},
{"poem_name": "菩萨蛮·风柔日薄春犹早", "poem_id": "jiu_954", "poem_class": "酒", "poet_dynasty": "宋朝", "poet": "李清照", "poem": "风柔日薄春犹早，夹衫乍著心情好。睡起觉微寒，梅花鬓上残。故乡何处是，忘了除非醉。沉水卧时烧，香消酒未消。"},
{"poem_name": "九日闲居·并序", "poem_id": "jiu_10339", "poem_class": "酒", "poet_dynasty": "晋朝", "poet": "陶渊明", "poem": "余闲居，爱重九之名。秋菊盈园，而持醪靡由，空服九华，寄怀于言。世短意常多，斯人乐久生。日月依辰至，举俗爱其名。露凄暄风息，气澈天象明。往燕无遗影，来雁有余声。酒能祛百虑，菊解制颓龄。如何蓬庐士，空视时运倾！尘爵耻虚罍，寒华徒自荣。敛襟独闲谣，缅焉起深情。栖迟固多娱，淹留岂无成。"},
{"poem_name": "曲江春望", "poem_id": "jiu_3372", "poem_class": "酒", "poet_dynasty": "唐朝", "poet": "刘禹锡", "poem": "凤城烟雨歇，万象含佳气。酒后人倒狂，花时天似醉。三春车马客，一代繁华地。何事独伤怀，少年曾得意。"},
{"poem_name": "在水军宴韦司马楼船观妓", "poem_id": "jiu_4684", "poem_class": "酒", "poet_dynasty": "唐朝", "poet": "李白", "poem": "摇曳帆在空，清流顺归风。诗因鼓吹发，酒为剑歌雄。对舞青楼妓，双鬟白玉童。行云且莫去，留醉楚王宫。"},
{"poem_name": "答孟东野", "poem_id": "jiu_26012", "poem_class": "酒", "poet_dynasty": "唐朝", "poet": "刘叉", "poem": "酸寒孟夫子，苦爱老叉诗。生涩有百篇，谓是琼瑶辞。百篇非所长，忧来豁穷悲。唯有刚肠铁，百炼不柔亏。退之何可骂，东野何可欺。文王已云没，谁顾好爵縻。生死守一丘，宁计饱与饥。万事付杯酒，从人笑狂痴。"},
{"poem_name": "夏日题老将林亭", "poem_id": "jiu_2700", "poem_class": "酒", "poet_dynasty": "唐朝", "poet": "张蠙", "poem": "百战功成翻爱静，侯门渐欲似仙家。墙头雨细垂纤草，水面风回聚落花。井放辘轳闲浸酒，笼开鹦鹉报煎茶。几人图在凌烟阁，曾不交锋向塞沙？"},
{"poem_name": "府酒五绝·变法", "poem_id": "jiu_8507", "poem_class": "酒", "poet_dynasty": "唐朝", "poet": "白居易", "poem": "自惭到府来周岁，惠爱威棱一事无。唯是改张官酒法，渐从浊水作醍醐。"},
{"poem_name": "醉诗", "poem_id": "jiu_412", "poem_class": "酒", "poet_dynasty": "明朝", "poet": "唐寅", "poem": "碧桃花树下，大脚墨婆浪，未说铜钱起，先铺芦席床。三杯浑白酒，几句话衷肠。何时归故里，和她笑一场。"},
{"poem_name": "苏幕遮·碧云天", "poem_id": "jiu_926", "poem_class": "酒", "poet_dynasty": "宋朝", "poet": "范仲淹", "poem": "碧云天，黄叶地，秋色连波，波上寒烟翠。山映斜阳天接水，芳草无情，更在斜阳外。黯乡魂，追旅思，夜夜除非，好梦留人睡。明月楼高休独倚，酒入愁肠，化作相思泪。"},
{"poem_name": "九日登望仙台呈刘明府容", "poem_id": "jiu_639", "poem_class": "酒", "poet_dynasty": "唐朝", "poet": "崔曙", "poem": "汉文皇帝有高台，此日登临曙色开。三晋云山皆北向，二陵风雨自东来。关门令尹谁能识，河上仙翁去不回。且欲近寻彭泽宰，陶然共醉菊花杯。"},
{"poem_name": "池州送孟迟先辈", "poem_id": "jiu_1974", "poem_class": "酒", "poet_dynasty": "唐朝", "poet": "杜牧", "poem": "昔子来陵阳，时当苦炎热。我虽在金台，头角长垂折。奉披尘意惊，立语平生豁。寺楼最鶱轩，坐送飞鸟没。一樽中夜酒，半破前峰月。烟院松飘萧，风廊竹交戛。时步郭西南，缭径苔圆折。好鸟响丁丁，小溪光汃汃。篱落见娉婷，机丝弄哑轧。烟湿树姿娇，雨馀山态活。仲秋往历阳，同上牛矶歇。大江吞天去，一练横坤抹。千帆美满风，晓日殷鲜血。历阳裴太守，襟韵苦超越。鞔鼓画麒麟，看君击狂节。离袖飐应劳，恨粉啼还咽。明年忝谏官，绿树秦川阔。子提健笔来，势若夸父渴。九衢林马挝，千门织车辙。秦台破心胆，黥阵惊毛发。子既屈一鸣，余固宜三刖。慵忧长者来，病怯长街喝。僧炉风雪夜，相对眠一褐。暖灰重拥瓶，晓粥还分钵。青云马生角，黄州使持节。秦岭望樊川，只得回头别。商山四皓祠，心与樗蒲说。大泽蒹葭风，孤城狐兔窟。且复考诗书，无因见簪笏。古训屹如山，古风冷刮骨。周鼎列瓶罂，荆璧横抛摋。力尽不可取，忽忽狂歌发。三年未为苦，两郡非不达。秋浦倚吴江，去楫飞青鹘。溪山好画图，洞壑深闺闼。竹冈森羽林，花坞团宫缬。景物非不佳，独坐如鞲绁。丹鹊东飞来，喃喃送君札。呼儿旋供衫，走门空踏袜。手把一枝物，桂花香带雪。喜极至无言，笑馀翻不悦。人生直作百岁翁，亦是万古一瞬中。我欲东召龙伯翁，上天揭取北斗柄。蓬莱顶上斡海水，水尽到底看海空。月于何处去，日于何处来？跳丸相趁走不住，尧舜禹汤文武周孔皆为灰。酌此一杯酒，与君狂且歌。离别岂足更关意，衰老相随可奈何。"},
{"poem_name": "送李少府时在客舍作", "poem_id": "jiu_11358", "poem_class": "酒", "poet_dynasty": "唐朝", "poet": "高适", "poem": "相逢旅馆意多违，暮雪初晴候雁飞。主人酒尽君未醉，薄暮途遥归不归。"},
{"poem_name": "同李十一醉忆元九", "poem_id": "jiu_7918", "poem_class": "酒", "poet_dynasty": "唐朝", "poet": "白居易", "poem": "花时同醉破春愁，醉折花枝作酒筹。忽忆故人天际去，计程今日到梁州。"},
{"poem_name": "酬乐天闲卧见寄", "poem_id": "jiu_2706", "poem_class": "酒", "poet_dynasty": "唐朝", "poet": "刘禹锡", "poem": "散诞向阳眠，将闲敌地仙。诗情茶助爽，药力酒能宣。风碎竹间日，露明池底天。同年未同隐，缘欠买山钱。"},
{"poem_name": "邯郸少年行", "poem_id": "jiu_11352", "poem_class": "酒", "poet_dynasty": "唐朝", "poet": "高适", "poem": "邯郸城南游侠子，自矜生长邯郸里：千场纵博家仍富，几度报仇身不死。宅中歌笑日纷纷，门外车马常如云。未知肝胆向谁是，令人却忆平原君！君不见即今交态薄，黄金用尽还疏索。以兹感叹辞旧游，更于时事无所求。且与少年饮美酒，往来射猎西山头。"},
{"poem_name": " 长安春", "poem_id": "jiu_1887", "poem_class": "酒", "poet_dynasty": "唐朝", "poet": "白居易", "poem": "青门柳枝软无力，东风吹作黄金色。街前酒薄醉易醒，满眼春愁消不得。"},
{"poem_name": "酬乐天扬州初逢席上见赠", "poem_id": "jiu_1373", "poem_class": "酒", "poet_dynasty": "唐朝", "poet": "刘禹锡", "poem": "巴山楚水凄凉地，二十三年弃置身。怀旧空吟闻笛赋，到乡翻似烂柯人。沉舟侧畔千帆过，病树前头万木春。今日听君歌一曲，暂凭杯酒长精神。"},
{"poem_name": "岁暮到家", "poem_id": "muai_192462", "poem_class": "母爱", "poet_dynasty": "清朝", "poet": "蒋士铨", "poem": "爱子心无尽，归家喜及辰。寒衣针线密，家信墨痕新。见面怜清瘦，呼儿问苦辛。低徊愧人子，不敢叹风尘。"},
{"poem_name": "琴操十首·履霜操", "poem_id": "muai_10678", "poem_class": "母爱", "poet_dynasty": "唐朝", "poet": "韩愈", "poem": "（尹吉甫子伯奇无罪，为后母谮而见逐，自伤作。本词云：朝履霜兮采晨寒，考不明其心兮信谗言。孤恩别离兮摧肺肝，何辜皇天兮遭斯愆。痛殁不同兮恩有偏，谁能流顾兮知我冤）父兮儿寒，母兮儿饥。儿罪当笞，逐儿何为。儿在中野，以宿以处。四无人声，谁与儿语。儿寒何衣，儿饥何食。儿行于野，履霜以足。母生众儿，有母怜之。独无母怜，儿宁不悲。"},
{"poem_name": "石壕吏", "poem_id": "muai_79", "poem_class": "母爱", "poet_dynasty": "唐朝", "poet": "杜甫", "poem": "暮投石壕村，有吏夜捉人。老翁逾墙走，老妇出门看。吏呼一何怒！妇啼一何苦。听妇前致词，三男邺城戍。一男附书至，二男新战死。存者且偷生，死者长已矣！室中更无人，惟有乳下孙。有孙母未去，出入无完裙。老妪力虽衰，请从吏夜归。急应河阳役，犹得备晨炊。夜久语声绝，如闻泣幽咽。天明登前途，独与老翁别。"},
{"poem_name": "新安吏", "poem_id": "muai_80", "poem_class": "母爱", "poet_dynasty": "唐朝", "poet": "杜甫", "poem": "客行新安道，喧呼闻点兵。借问新安吏：“县小更无丁？”“府帖昨夜下，次选中男行。”“中男绝短小，何以守王城？”肥男有母送，瘦男独伶俜。白水暮东流，青山犹哭声。“莫自使眼枯，收汝泪纵横。眼枯即见骨，天地终无情！我军取相州，日夕望其平。岂意贼难料，归军星散营。就粮近故垒，练卒依旧京。掘壕不到水，牧马役亦轻。况乃王师顺，抚养甚分明。送行勿泣血，仆射如父兄。"},
{"poem_name": "禽虫十二章", "poem_id": "muai_8215", "poem_class": "母爱", "poet_dynasty": "唐朝", "poet": "白居易", "poem": "燕违戊巳鹊避岁，兹事因何羽族知。疑有凤凰颁鸟历，一时一日不参差。水中科斗长成蛙，林下桑虫老作蛾。蛙跳蛾舞仰头笑，焉用鹍鹏鳞羽多。江鱼群从称妻妾，塞雁联行号弟兄。但恐世间真眷属，亲疏亦是强为名。蚕老茧成不庇身，蜂饥蜜熟属他人。须知年老忧家者，恐是二虫虚苦辛。阿阁鹓鸾田舍乌，妍蚩贵贱两悬殊。如何闭向深笼里，一种摧颓触四隅。兽中刀枪多怒吼，鸟遭罗弋尽哀鸣。羔羊口在缘何事，暗死屠门无一声。蟭螟杀敌蚊巢上，蛮触交争蜗角中。应是诸天观下界，一微尘内斗英雄。蟏蛸网上罥蜉蝣，反覆相持死始休。何异浮生临老日，一弹指顷报恩雠。蚁王化饭为臣妾，蜾母偷虫作子孙。彼此假名非本物，其间何怨复何恩。豆苗鹿嚼解乌毒，艾叶雀衔夺燕巢。鸟兽不曾看本草，谙知药性是谁教。一鼠得仙生羽翼，众鼠相看有羡色。岂知飞上未半空，已作乌鸢口中食。鹅乳养雏遗在水，鱼心想子变成鳞。细微幽隐何穷事，知者唯应是圣人。"},
{"poem_name": "北游酬孟云卿见寄", "poem_id": "muai_18013", "poem_class": "母爱", "poet_dynasty": "唐朝", "poet": "刘长卿", "poem": "忽忽忘前事，事愿能相乖。衣马日羸弊，谁辨行与才。善道居贫贱，洁服蒙尘埃。行行无定止，懔坎难归来。慈母忧疾疹，室家念栖莱。幸君夙姻亲，深见中外怀。俟子惜时节，怅望临高台。"},
{"poem_name": "豫章行", "poem_id": "muai_1786", "poem_class": "母爱", "poet_dynasty": "唐朝", "poet": "李白", "poem": "胡风吹代马，北拥鲁阳关。吴兵照海雪，西讨何时还？半渡上辽津，黄云惨无颜。老母与子别，呼天野草间。白马绕旌旗，悲鸣相追攀。白杨秋月苦，早落豫章山。本为休明人，斩虏素不闲。岂惜战斗死？为君扫凶顽。精感石没羽，岂云惮险艰？楼船若鲸飞，波荡落星湾。此曲不可奏，三军发成斑。"},
{"poem_name": "慈乌夜啼", "poem_id": "muai_7926", "poem_class": "母爱", "poet_dynasty": "唐朝", "poet": "白居易", "poem": "慈乌失其母，哑哑吐哀音。昼夜不飞去，经年守故林。夜夜夜半啼，闻者为沾襟。声中如告诉，未尽反哺心。百鸟岂无母，尔独哀怨深。应是母慈重，使尔悲不任。昔有吴起者，母殁丧不临。嗟哉斯徒辈，其心不如禽。慈乌复慈乌，鸟中之曾参。"},
{"poem_name": "触龙说赵太后", "poem_id": "muai_16184", "poem_class": "母爱", "poet_dynasty": "汉朝", "poet": "刘向", "poem": "赵太后新用事，秦急攻之。赵氏求救于齐，齐曰：“必以长安君为质，兵乃出。”太后不肯，大臣强谏。太后明谓左右：“有复言令长安君为质者，老妇必唾其面。”　　左师触龙言愿见太后。太后盛气而揖之。入而徐趋，至而自谢，曰：“老臣病足，曾不能疾走，不得见久矣。窃自恕，而恐太后玉体之有所郄也，故愿望见太后。”太后曰：“老妇恃辇而行。”曰：“日食饮得无衰乎？”曰：“恃粥耳。”曰：“老臣今者殊不欲食，乃自强步，日三四里，少益耆食，和于身。”太后曰：“老妇不能。”太后之色少解。　　左师公曰：“老臣贱息舒祺，最少，不肖；而臣衰，窃爱怜之。愿令得补黑衣之数，以卫王宫。没死以闻。”太后曰：“敬诺。年几何矣？”对曰：“十五岁矣。虽少，愿及未填沟壑而托之。”太后曰：“丈夫亦爱怜其少子乎？”对曰：“甚于妇人。”太后笑曰：“妇人异甚。”对曰：“老臣窃以为媪之爱燕后贤于长安君。”曰：“君过矣！不若长安君之甚。”左师公曰：“父母之爱子，则为之计深远。媪之送燕后也，持其踵，为之泣，念悲其远也，亦哀之矣。已行，非弗思也，祭祀必祝之，祝曰：‘必勿使反。’岂非计久长，有子孙相继为王也哉？”太后曰：“然。”　　左师公曰：“今三世以前，至于赵之为赵，赵王之子孙侯者，其继有在者乎？”曰：“无有。”曰：“微独赵，诸侯有在者乎？”曰：“老妇不闻也。”“此其近者祸及身，远者及其子孙。岂人主之子孙则必不善哉？位尊而无功，奉厚而无劳，而挟重器多也。今媪尊长安君之位，而封之以膏腴之地，多予之重器，而不及今令有功于国，—旦山陵崩，长安君何以自托于赵？老臣以媪为长安君计短也，故以为其爱不若燕后。”太后曰：“诺，恣君之所使之。”　　于是为长安君约车百乘，质于齐，齐兵乃出。　　子义闻之曰：“人主之子也、骨肉之亲也，犹不能恃无功之尊、无劳之奉，已守金玉之重也，而况人臣乎。”"},
{"poem_name": "无家别", "poem_id": "muai_78", "poem_class": "母爱", "poet_dynasty": "唐朝", "poet": "杜甫", "poem": "寂寞天宝后，园庐但蒿藜。我里百余家，世乱各东西。存者无消息，死者为尘泥。贱子因阵败，归来寻旧蹊。久行见空巷，日瘦气惨凄，但对狐与狸，竖毛怒我啼。四邻何所有，一二老寡妻。宿鸟恋本枝，安辞且穷栖。方春独荷锄，日暮还灌畦。县吏知我至，召令习鼓鞞。虽从本州役，内顾无所携。近行止一身，远去终转迷。家乡既荡尽，远近理亦齐。永痛长病母，五年委沟溪。生我不得力，终身两酸嘶。人生无家别，何以为蒸黎。"},
{"poem_name": "燕诗示刘叟", "poem_id": "muai_7911", "poem_class": "母爱", "poet_dynasty": "唐朝", "poet": "白居易", "poem": "梁上有双燕，翩翩雄与雌。衔泥两椽间，一巢生四儿。四儿日夜长，索食声孜孜。青虫不易捕，黄口无饱期。觜爪虽欲敝，心力不知疲。须臾十来往，犹恐巢中饥。辛勤三十日，母瘦雏渐肥。喃喃教言语，一一刷毛衣。一旦羽翼成，引上庭树枝。举翅不回顾，随风四散飞。雌雄空中鸣，声尽呼不归。却入空巢里，啁啾终夜悲。燕燕尔勿悲，尔当返自思。思尔为雏日，高飞背母时。当时父母念，今日尔应知。"},
{"poem_name": "遣兴", "poem_id": "muai_1336", "poem_class": "母爱", "poet_dynasty": "唐朝", "poet": "杜甫", "poem": "骥子好男儿，前年学语时。问知人客姓，诵得老夫诗。世乱怜渠小，家贫仰母慈。鹿门携不遂，雁足系难期。天地军麾满，山河战角悲。傥归免相失，见日敢辞迟。"},
{"poem_name": "哭子十首", "poem_id": "muai_15527", "poem_class": "母爱", "poet_dynasty": "唐朝", "poet": "元稹", "poem": "维鹈受刺因吾过，得马生灾念尔冤。独在中庭倚闲树，乱蝉嘶噪欲黄昏。才能辨别东西位，未解分明管带身。自食自眠犹未得，九重泉路托何人。尔母溺情连夜哭，我身因事有时悲。钟声欲绝东方动，便是寻常上学时。莲花上品生真界，兜率天中离世途。彼此业缘多障碍，不知还得见儿无。节量梨栗愁生疾，教示诗书望早成。鞭扑校多怜校少，又缘遗恨哭三声。深嗟尔更无兄弟，自叹予应绝子孙。寂寞讲堂基址在，何人车马入高门。往年鬓已同潘岳，垂老年教作邓攸。烦恼数中除一事，自兹无复子孙忧。长年苦境知何限，岂得因儿独丧明。消遣又来缘尔母，夜深和泪有经声。乌生八子今无七，猿叫三声月正孤。寂寞空堂天欲曙，拂帘双燕引新雏。频频子落长江水，夜夜巢边旧处栖。若是愁肠终不断，一年添得一声啼。"},
{"poem_name": "新婚别", "poem_id": "muai_76", "poem_class": "母爱", "poet_dynasty": "宋朝", "poet": "杜甫", "poem": "兔丝附蓬麻，引蔓故不长。嫁女与征夫，不如弃路旁。结发为君妻，席不暖君床。暮婚晨告别，无乃太匆忙。君行虽不远，守边赴河阳。妾身未分明，何以拜姑嫜？父母养我时，日夜令我藏。生女有所归，鸡狗亦得将。君今往死地，沉痛迫中肠。誓欲随君去，形势反苍黄。勿为新婚念，努力事戎行。妇人在军中，兵气恐不扬。自嗟贫家女，久致罗襦裳。罗襦不复施，对君洗红妆。仰视百鸟飞，大小必双翔。人事多错迕，与君永相望。"},
{"poem_name": "答王十二寒夜独酌有怀", "poem_id": "muai_1326", "poem_class": "母爱", "poet_dynasty": "唐朝", "poet": "李白", "poem": "昨夜吴中雪，子猷佳兴发。万里浮云卷碧山，青天中道流孤月。孤月沧浪河汉清，北斗错落长庚明。怀余对酒夜霜白，玉床金井冰峥嵘。人生飘忽百年内，且须酣畅万古情。君不能狸膏金距学斗鸡，坐令鼻息吹虹霓。君不能学哥舒，横行青海夜带刀，西屠石堡取紫袍。吟诗作赋北窗里，万言不直一杯水。世人闻此皆掉头，有如东风射马耳。鱼目亦笑我，谓与明月同。骅骝拳跼不能食，蹇驴得志鸣春风。折杨黄华合流俗，晋君听琴枉清角。巴人谁肯和阳春，楚地由来贱奇璞。黄金散尽交不成，白首为儒身被轻。一谈一笑失颜色，苍蝇贝锦喧谤声。曾参岂是杀人者？谗言三及慈母惊。与君论心握君手，荣辱于余亦何有？孔圣犹闻伤凤麟，董龙更是何鸡狗！一生傲岸苦不谐，恩疏媒劳志多乖。严陵高揖汉天子，何必长剑拄颐事玉阶。达亦不足贵，穷亦不足悲。韩信羞将绛灌比，祢衡耻逐屠沽儿。君不见李北海，英风豪气今何在！君不见裴尚书，土坟三尺蒿棘居！少年早欲五湖去，见此弥将钟鼎疏。"},
{"poem_name": "母子吟", "poem_id": "muai_37353", "poem_class": "母爱", "poet_dynasty": "宋朝", "poet": "释文珦", "poem": "游子行远方，慈母在高堂。砌有忘忧草，对之还断肠。母心乃如斯，子心其可忘。子心苟如母，足以感苍苍。君不见汉蔡邕，晋王祥。"},
{"poem_name": "颂德上贾常侍", "poem_id": "muai_7863", "poem_class": "母爱", "poet_dynasty": "唐朝", "poet": "贾岛", "poem": "边臣说使朝天子，发语轰然激夏雷。高节羽书期独传，分符绛郡滞长材。啁啾鸟恐鹰鹯起，流散人归父母来。自顾此身无所立，恭谈祖德朵颐开。"},
{"poem_name": "春夜洛城闻笛", "poem_id": "chuntian_136", "poem_class": "春天", "poet_dynasty": "唐朝", "poet": "李白", "poem": "谁家玉笛暗飞声，散入春风满洛城。此夜曲中闻折柳，何人不起故园情。"},
{"poem_name": "木兰花·东城渐觉风光好", "poem_id": "chuntian_900", "poem_class": "春天", "poet_dynasty": "宋朝", "poet": "宋祁", "poem": "东城渐觉风光好，縠皱波纹迎客棹。绿杨烟外晓寒轻，红杏枝头春意闹。浮生长恨欢娱少，肯爱千金轻一笑。为君持酒劝斜阳，且向花间留晚照。"},
{"poem_name": "前出塞九首", "poem_id": "muai_11", "poem_class": "母爱", "poet_dynasty": "唐朝", "poet": "杜甫", "poem": "其一：戚戚去故里，悠悠赴交河。公家有程期，亡命婴祸罗。君已富土境，开边一何多。弃绝父母恩，吞声行负戈。其二：出门日已远，不受徒旅欺。骨肉恩岂断，男儿死无时。走马脱辔头，手中挑青丝。捷下万仞冈，俯身试搴旗。其三：磨刀呜咽水，水赤刃伤手。欲轻肠断声，心绪乱已久。丈夫誓许国，愤惋复何有！功名图麒麟，战骨当速朽。其四：送徒既有长，远戍亦有身。生死向前去，不劳吏怒嗔。路逢相识人，附书与六亲。哀哉两决绝，不复同苦辛。其五：迢迢万里余，领我赴三军。军中异苦乐，主将宁尽闻。隔河见胡骑，倏忽数百群。我始为奴仆，几时树功勋。其六：挽弓当挽强，用箭当用长。射人先射马，擒贼先擒王。杀人亦有限，列国自有疆。苟能制侵陵，岂在多杀伤。其七：驱马天雨雪，军行入高山。径危抱寒石，指落层冰间。已去汉月远，何时筑城还。浮云暮南征，可望不可攀。其八：单于寇我垒，百里风尘昏。雄剑四五动，彼军为我奔。掳其名王归，系颈授辕门。潜身备行列，一胜何足论。其九：从军十年余，能无分寸功。众人贵苟得，欲语羞雷同。中原有斗争，况在狄与戎。丈夫四方志，安可辞固穷。"},
{"poem_name": "村居", "poem_id": "chuntian_1754", "poem_class": "春天", "poet_dynasty": "清朝", "poet": "高鼎", "poem": "草长莺飞二月天，拂堤杨柳醉春烟。儿童散学归来早，忙趁东风放纸鸢。"},
{"poem_name": "新雷", "poem_id": "chuntian_35775", "poem_class": "春天", "poet_dynasty": "清朝", "poet": "张维屏", "poem": "造物无言却有情，每于寒尽觉春生。千红万紫安排著，只待新雷第一声。"},
{"poem_name": "送别", "poem_id": "chuntian_111", "poem_class": "春天", "poet_dynasty": "唐朝", "poet": "王维", "poem": "送别•一下马饮君酒，问君何所之？君言不得意，归卧南山陲。但去莫复问，白云无尽时。送别•二山中相送罢，日暮掩柴扉。春草年年绿，王孙归不归？"},
{"poem_name": "登科后", "poem_id": "chuntian_96", "poem_class": "春天", "poet_dynasty": "唐朝", "poet": "孟郊", "poem": "昔日龌龊不足夸，今朝放荡思无涯。春风得意马蹄疾，一日看尽长安花。"},
{"poem_name": "赠别其一", "poem_id": "chuntian_711", "poem_class": "春天", "poet_dynasty": "唐朝", "poet": "杜牧", "poem": "娉娉袅袅十三余，豆蔻梢头二月初。春风十里扬州路，卷上珠帘总不如。"},
{"poem_name": "春怨", "poem_id": "chuntian_698", "poem_class": "春天", "poet_dynasty": "唐朝", "poet": "刘方平", "poem": "纱窗日落渐黄昏，金屋无人见泪痕。寂寞空庭春欲晚，梨花满地不开门。"},
{"poem_name": "青青河畔草", "poem_id": "chuntian_2428", "poem_class": "春天", "poet_dynasty": "汉朝", "poem": "青青河畔草，郁郁园中柳。盈盈楼上女，皎皎当窗牖。娥娥红粉妆，纤纤出素手。昔为倡家女，今为荡子妇。荡子行不归，空床难独守。"},
{"poem_name": "长歌行", "poem_id": "chuntian_513", "poem_class": "春天", "poem": "青青园中葵，朝露待日晞。阳春布德泽，万物生光辉。常恐秋节至，焜黄华叶衰。百川东到海，何时复西归？少壮不努力，老大徒伤悲。"},
{"poem_name": "寒食", "poem_id": "chuntian_613", "poem_class": "春天", "poet_dynasty": "唐朝", "poet": "韩翃", "poem": "春城无处不飞花，寒食东风御柳斜。日暮汉宫传蜡烛，轻烟散入五侯家。"},
{"poem_name": "将进酒", "poem_id": "jiu_7", "poem_class": "酒", "poet_dynasty": "唐朝", "poet": "李白", "poem": "君不见黄河之水天上来，奔流到海不复回。君不见高堂明镜悲白发，朝如青丝暮成雪。人生得意须尽欢，莫使金樽空对月。天生我材必有用，千金散尽还复来。烹羊宰牛且为乐，会须一饮三百杯。岑夫子，丹丘生，将进酒，杯莫停。与君歌一曲，请君为我倾耳听。钟鼓馔玉不足贵，但愿长醉不复醒。古来圣贤皆寂寞，惟有饮者留其名。陈王昔时宴平乐，斗酒十千恣欢谑。主人何为言少钱，径须沽取对君酌。五花马，千金裘，呼儿将出换美酒，与尔同销万古愁。"},
{"poem_name": "浣溪沙·谁念西风独自凉", "poem_id": "jiu_1146", "poem_class": "酒", "poet_dynasty": "清朝", "poet": "纳兰容若", "poem": "谁念西风独自凉，萧萧黄叶闭疏窗，沉思往事立残阳。被酒莫惊春睡重，赌书消得泼茶香，当时只道是寻常。"},
{"poem_name": "名都篇", "poem_id": "jiu_10530", "poem_class": "酒", "poet_dynasty": "三国", "poet": "曹植", "poem": "名都多妖女，京洛出少年。宝剑值千金，被服丽且鲜。斗鸡东郊道，走马长楸间。驰骋未能半，双兔过我前。揽弓捷鸣镝，长驱上南山。左挽因右发，一纵两禽连。余巧未及展，仰手接飞鸢。观者咸称善，众工归我妍。归来宴平乐，美酒斗十千。脍鲤臇胎鰕，炮鳖炙熊蹯。鸣俦啸匹侣，列坐竟长筵。连翩击鞠壤，巧捷惟万端。白日西南驰，光景不可攀。云散还城邑，清晨复来还。"},
{"poem_name": "江南春", "poem_id": "jiu_165", "poem_class": "酒", "poet_dynasty": "唐朝", "poet": "杜牧", "poem": "千里莺啼绿映红，水村山郭酒旗风。南朝四百八十寺，多少楼台烟雨中。"},
{"poem_name": "曲江其二", "poem_id": "jiu_1335", "poem_class": "酒", "poet_dynasty": "唐朝", "poet": "杜甫", "poem": "朝回日日典春衣，每日江头尽醉归。酒债寻常行处有，人生七十古来稀。穿花蛱蝶深深见，点水蜻蜓款款飞。传语风光共流转，暂时相赏莫相违。"},
{"poem_name": "临江仙·滚滚长江东逝水", "poem_id": "jiu_41", "poem_class": "酒", "poet_dynasty": "明朝", "poet": "杨慎", "poem": "滚滚长江东逝水，浪花淘尽英雄。是非成败转头空，青山依旧在，几度夕阳红。白发渔樵江渚上，惯看秋月春风。一壶浊酒喜相逢，古今多少事，都付笑谈中。"},
{"poem_name": "客中行", "poem_id": "jiu_70", "poem_class": "酒", "poet_dynasty": "唐朝", "poet": "李白", "poem": "兰陵美酒郁金香，玉碗盛来琥珀光。但使主人能醉客，不知何处是他乡。"},
{"poem_name": "游山西村", "poem_id": "jiu_1410", "poem_class": "酒", "poet_dynasty": "宋朝", "poet": "陆游", "poem": "莫笑农家腊酒浑，丰年留客足鸡豚。山重水复疑无路，柳暗花明又一村。箫鼓追随春社近，衣冠简朴古风存。从今若许闲乘月，拄杖无时夜叩门。"},
{"poem_name": "清明", "poem_id": "jiu_6", "poem_class": "酒", "poet_dynasty": "唐朝", "poet": "杜牧", "poem": "清明时节雨纷纷，路上行人欲断魂。借问酒家何处有？牧童遥指杏花村。"},
{"poem_name": "如梦令·昨夜雨疏风骤", "poem_id": "jiu_950", "poem_class": "酒", "poet_dynasty": "宋朝", "poet": "李清照", "poem": "昨夜雨疏风骤，浓睡不消残酒。试问卷帘人，却道海棠依旧。知否，知否？应是绿肥红瘦。"},
{"poem_name": "九日长安作", "poem_id": "juhua_4848", "poem_class": "菊花", "poet_dynasty": "五代", "poet": "王贞白", "poem": "无酒泛金菊，登高但忆秋。归心随旅雁，万里在沧洲。残照明天阙，孤砧隔御沟。谁能思落帽，两鬓已添愁。"},
{"poem_name": "醉翁亭记", "poem_id": "jiu_1619", "poem_class": "酒", "poet_dynasty": "宋朝", "poet": "欧阳修", "poem": "环滁、皆山也。其西南诸峰，林壑尤美。望之蔚然而深秀者，琅琊也。山行六七里，渐闻水声潺潺而泻出于两峰之间者，酿泉也。峰回路转，有亭翼然、临于泉上者，醉翁亭也。作亭者谁？山之僧智仙也。名之者谁？太守自谓也。太守与客来饮于此，饮少辄醉，而年又最高，故自号曰醉翁也。醉翁之意不在酒，在乎山水之间也。山水之乐，得之心而寓之酒也。若夫日出而林霏开，云归而岩穴暝，晦明变化者，山间之朝暮也。野芳发而幽香，佳木秀而繁阴、，风霜高洁，水落而石出者，山间之四时也。朝而往，暮而归，四时之景不同，而乐亦无穷也。至于负者歌于途，行者休于树，前者呼，后者应，伛偻提携，往来而不绝者，滁人游也。临溪而渔，溪深而鱼肥。酿泉为酒，泉香而酒洌；山肴野蔌，杂然而前陈者，太守宴也。宴酣之乐，非丝非竹，射者中，弈者胜，觥筹交错，起坐而喧哗者，众宾欢也。苍颜白发，颓然乎其间者，太守醉也。已而夕阳在山，人影散乱，太守归而宾客从也。树林阴翳、，鸣声上下，游人去而禽鸟乐也。然而禽鸟知山林之乐，而不知人之乐；人知从太守游而乐，而不知太守之乐其乐也。醉能同其乐，醒能述以文者，太守也。太守谓谁？庐陵欧阳修也。"},
{"poem_name": "饮中八仙歌", "poem_id": "jiu_1192", "poem_class": "酒", "poet_dynasty": "唐朝", "poet": "杜甫", "poem": "知章骑马似乘船，眼花落井水底眠。汝阳三斗始朝天，道逢麴车口流涎，恨不移封向酒泉。左相日兴费万钱，饮如长鲸吸百川，衔杯乐圣称避贤。宗之潇洒美少年，举觞白眼望青天，皎如玉树临风前。苏晋长斋绣佛前，醉中往往爱逃禅。李白斗酒诗百篇，长安市上酒家眠，天子呼来不上船，自称臣是酒中仙。张旭三杯草圣传，脱帽露顶王公前，挥毫落纸如云烟。焦遂五斗方卓然，高谈雄辩惊四筵。"},
{"poem_name": "初冬山居即事十首·节物随时变", "poem_id": "juhua_115473", "poem_class": "菊花", "poet_dynasty": "宋朝", "poet": "吴芾", "poem": "节物随时变，斜阳一望中。暮云重叠碧，远树浅深红。菊色滋寒露，芦花荡晚风。一樽谁与共，独立意无穷。"},
{"poem_name": "九日", "poem_id": "juhua_1787", "poem_class": "菊花", "poet_dynasty": "唐朝", "poet": "李白", "poem": "今日云景好，水绿秋山明。携壶酌流霞，搴菊泛寒荣。地远松石古，风扬弦管清。窥觞照欢颜，独笑还自倾。落帽醉山月，空歌怀友生。"},
{"poem_name": "东园·荒园何所有", "poem_id": "juhua_80106", "poem_class": "菊花", "poet_dynasty": "宋朝", "poet": "张耒", "poem": "荒园何所有，落叶与衰丛。含芳未肯吐，惟有木芙蓉。黄菊如佳人，纷萼包金茸。并随重阳酒，娱此憔悴翁。"},
{"poem_name": "九日陪崔郎中北山宴", "poem_id": "juhua_34082", "poem_class": "菊花", "poet_dynasty": "唐朝", "poet": "严维", "poem": "上客南台至，重阳此会文。菊芳寒露洗，杯翠夕阳曛。务简人同醉，溪闲鸟自群。府中官最小，唯有孟参军。"},
{"poem_name": "河亭晴望", "poem_id": "juhua_8619", "poem_class": "菊花", "poet_dynasty": "唐朝", "poet": "白居易", "poem": "风转云头敛，烟销水面开。晴虹桥影出，秋雁橹声来。郡静官初罢，乡遥信未回。明朝是重九，谁劝菊花杯。"},
{"poem_name": "入蜀记", "poem_id": "juhua_2282", "poem_class": "菊花", "poet_dynasty": "宋朝", "poet": "陆游", "poem": "七月十四日，晚，晴。开南窗观溪山。溪中绝多鱼，时裂水面跃出，斜日映之，有如银刀。垂钓挽罟者弥望，以故价甚贱，僮使辈日皆餍饫。土人云，此溪水肥，宜鱼。及饮之，水味果甘，岂信以肥故多鱼邪？溪东南数峰如黛，盖青山也。八月十四日，晓，雨。过一小石山，自顶直削去半，与余姚江滨之蜀山绝相类。抛大江，遇一木筏，广十余丈，长五十余丈。上有三四十家，妻子鸡犬臼碓皆具，中为阡陌相往来，亦有神祠，素所未睹也。舟人云，此尚其小者耳，大者于筏上铺土作蔬圃，或作酒肆，皆不复能入夹，但行大江而已。是日逆风挽船，自平旦至日昳（dié）才行十五六里。泊刘官矶，旁蕲州界也。儿辈登岸，归云：“得小径，至山后，有陂湖渺然，莲芰甚富。沿湖多木芙蕖，数家夕阳中，芦藩茅舍，宛有幽致，而寂然无人声。有大梨，欲买之，不可得。湖中小艇采菱，呼之亦不应。更欲穷之，会见道旁设机，疑有虎狼，遂不敢往。”刘官矶者，传云汉昭烈入吴尝杈舟于此。晚，观大鼋浮沉水中。（八月）二十一日。过双柳夹，回望江上，远山重复深秀。自离黄，虽行夹中，亦皆旷远，地形渐高，多种菽粟荞麦之属。晚，泊杨罗，大堤高柳，居民稠众。鱼贱如土，百钱可饱二十口；又皆巨鱼，欲觅小鱼饲猫，不可得。九月九日，早，谒后土祠。道旁民屋，苫茅皆厚尺余，整洁无一枝乱。挂帆，抛江行三十里，泊塔子矶，江滨大山也。自离鄂州，至是始见山。买羊置酒。盖村步以重九故，屠一羊，诸舟买之，俄顷而尽。求菊花于江上人家，得数枝，芬馥可爱，为之颓然径醉。夜雨，极寒，始覆絮衾。十月二十一日。舟中望石门关，仅通一人行，天下至险也。晚，泊巴东县，江山雄丽，大胜秭归。但井邑极于萧条，邑中才百余户，自令廨而下皆茅茨，了无片瓦。权县事秭归尉右迪功郎王康年、尉兼主簿右迪功郎杜德先来，皆蜀人也。谒寇莱公祠堂，登秋风亭，下临江山。是日重阴微雪，天气，复观亭名，使人怅然，始有流落天涯之叹。遂登双柏堂、白云亭。堂下旧有莱公所植柏，今已槁死。然南山重复，秀丽可爱。白云亭则天下幽奇绝境，群山环拥，层出间见，古木森然，往往二三百年物。栏外双瀑泻石涧中，跳珠溅玉，冷入人骨。其下是为慈溪，奔流与江会。余自吴入楚，行五千余里，过十五州，亭榭之胜无如白云者，而止在县廨听事之后。巴东了无一事，为令者可以寝饭于亭中，其乐无涯，而阙令动辄二三年，无肯补者，何哉？二十三日，过巫山凝真观，谒妙用真人祠。真人即世所谓巫山神女也。祠正对巫山，峰峦上入霄汉，山脚直插江中。议者谓太、华、衡、庐，皆无此奇。然十二峰者不可悉见，所见八九峰，惟神女峰最为纤丽奇峭，宜为仙真所托。祝史云：“每八月十五夜月明时，有丝竹之音，往来峰顶，山猿皆鸣，达旦方渐止。”庙后，山半有石坛，平旷。传云：“夏禹见神女，授符书于此。”坛上观十二峰，宛如屏障。是日，天宇晴霁，四顾无纤翳，惟神女峰上有白云数片，如鸾鹤翔舞徘徊，久之不散，亦可异也。祠旧有乌数百，送客迎舟。"},
{"poem_name": "和刘道原见寄", "poem_id": "lushan_74692", "poem_class": "庐山", "poet_dynasty": "宋朝", "poet": "苏轼", "poem": "敢向清时怨不容，直嗟吾道与君东。坐谈足使淮南惧，归去方知冀北空。独鹤不须惊夜旦，群乌未可辨雌雄。庐山自古不到处，得与幽人子细穷。"},
{"poem_name": "仙吕·青哥儿", "poem_id": "juhua_741", "poem_class": "菊花", "poet_dynasty": "元朝", "poet": "马致远", "poem": "正月春城春宵无价，照星桥火树银花。妙舞清歌最是他，翡翠坡前那人家，鳌山下。五月榴花葵花争笑，先生醉读《离骚》。卧看风檐燕垒巢。忽听得江津戏兰桡，船儿闹。九月前年维舟寒漱，对篷窗丛菊花发。陈迹犹存戏马台。说道丹阳寄奴来，愁无奈。十二月隆冬严寒时节，岁功来待将迁谢。爱惜梅花积下雪。分付与东君略添些，丰年也。"},
{"poem_name": "过江州岸，回望庐山", "poem_id": "lushan_68027", "poem_class": "庐山", "poet_dynasty": "宋朝", "poet": "杨万里", "poem": "庐山山南刷铜绿，黄金锯解纯苍玉。庐山山北泼蓝青，碧罗幛裹翡翠屏。昨日山南身历遍，今朝山北舟中看。山南是我所部民，山北是我乡中人。部民乡人何厚薄，有人问我山美恶。诧南赊得乡里嫌，评北又道月且严。两平只在一言内，山如西子破瓜岁，山南是面北是背。"},
{"poem_name": "金字经·春怀瘦影孤", "poem_id": "juhua_16119", "poem_class": "菊花", "poet_dynasty": "元朝", "poet": "张可久", "poem": "春怀瘦影孤鸾鉴，怨声阿鹊盐，病起离人愁转添。嫌，燕归双入帘。朱门掩，夜香不喜拈。梅边雪冷松边路，月寒湖上村，缥缈梨花入梦云。巡，小檐芳树春。江梅信，翠禽啼向人。石门洞天锦树开图障，翠峰堆发髻，屋老苍云暗紫坛。闲，玉龙耕破山。白石烂，半岩秋雨寒。仙居白日孤峰上，紫云双涧边，饥有松花渴有泉。仙，抱琴岩下眠。蟠桃宴，鹤来骑上天。别怀海树离怀近，月英眉黛愁，《金缕》一声双玉舟。留，共登思远楼。重阳后，菊花风雨秋。"},
{"poem_name": "晚泊浔阳望庐山", "poem_id": "lushan_6623", "poem_class": "庐山", "poet_dynasty": "唐朝", "poet": "孟浩然", "poem": "挂席几千里，名山都未逢。泊舟浔阳郭，始见香炉峰。尝读远公传，永怀尘外踪。东林精舍近，日暮空闻钟。"},
{"poem_name": "送衲子游方", "poem_id": "lushan_232767", "poem_class": "庐山", "poet_dynasty": "明朝", "poet": "王恭", "poem": "乞食向人烟，心閒处处禅。浮杯江上月，浣衲涧中泉。蜀道峨眉远，庐山瀑布悬。孤云自飞去，谁得扣玄玄。"},
{"poem_name": "大觉高僧兰若", "poem_id": "lushan_6452", "poem_class": "庐山", "poet_dynasty": "唐朝", "poet": "杜甫", "poem": "巫山不见庐山远，松林兰若秋风晚。一老犹鸣日暮钟，诸僧尚乞斋时饭。香炉峰色隐晴湖，种杏仙家近白榆。飞锡去年啼邑子，献花何日许门徒。"},
{"poem_name": "送周郎中还司", "poem_id": "lushan_55242", "poem_class": "庐山", "poet_dynasty": "唐朝", "poet": "徐铉", "poem": "忆在庐山始识君，当时惟拟共眠云。那知身计关前定，却向人间逐世纷。紫阁峰前欣独往，银台门里叹离群。青囊旧有登真诀，莫遣闲人取次闻。"},
{"poem_name": "送僧入庐山", "poem_id": "lushan_32946", "poem_class": "庐山", "poet_dynasty": "唐朝", "poet": "曹松", "poem": "若到江州二林寺，遍游应未出云霞。庐山瀑布三千仞，画破青霄始落斜。"},
{"poem_name": "高邮别秦观三首", "poem_id": "lushan_82607", "poem_class": "庐山", "poet_dynasty": "宋朝", "poet": "苏辙", "poem": "蒙蒙春雨湿邗沟，蓬底安眠画拥裘。知有故人家在此，速将诗卷洗闲愁。笔端大字鸦栖壁，袖里清诗句琢冰。送我扁舟六十里，不嫌罪垢污交朋。高安此去风涛恶，犹有庐山得纵游。便欲携君解船去，念君无罪去何求。"},
{"poem_name": "性老致庐山茶", "poem_id": "lushan_96723", "poem_class": "庐山", "poet_dynasty": "宋朝", "poet": "方岳", "poem": "枉作江南半世人，安知五老不吾嗔。自参茶壑风烟美，略识庐山面目真。涧汲每思佳客共，云眠谁谓老师仇。秋崖只有诗如此，回向山灵报答春。"},
{"poem_name": "庐山栖贤寺新修僧堂记", "poem_id": "lushan_13391", "poem_class": "庐山", "poet_dynasty": "宋朝", "poet": "苏辙", "poem": "元丰三年，余得罪迁高安。夏六月，过庐山，知其胜而不敢留。留二日，涉其山之阳，入栖(ㄒ|)贤谷。谷中多大石，岌嶪(ㄐ|ˊ |ㄝˋ；危急的样子)相倚。水行石间，其声如雷霆，如千乘车行者，震掉不能自持，虽三峡之险不过也。故其桥曰三峡。渡桥而东，依山循水，水平如白练，横触巨石，汇为大车轮，流转汹涌，穷水之变。院据其上流，右倚石壁，左俯流水，石壁之趾，僧堂在焉。狂峰怪石，翔舞于檐上。杉松竹箭，横生倒植，葱蒨(ㄘㄨㄥ ㄑ|ㄢˋ；形容草木青翠茂盛)相纠。每大风雨至，堂中之人，疑将压焉。问之习庐山者，曰：“虽玆山之胜，栖贤盖以一二数矣。”明年，长老智迁使其徒惠迁谒余于高安，曰：“吾僧堂自始建至今六十年矣。瓦败木朽，无以待四方之客，惠迁能以其勤力新之，完壮邃密，非复其旧，愿为文以志之。”余闻之，求道者非有饮食、衣服、居处之求，然使其饮食得充，衣服得完，居处得安，于以求道而无外扰，则其为道也轻。此古之达者所以必因山林筑室庐，蓄蔬米，以待四方之游者，而二迁之所以置力而不懈也。夫士居于尘垢之中，纷纭之变，日进于前，而中心未始一日忘道。况乎深山之崖，野水之垠(|ㄣˊ；河岸、水边)，有堂以居，有食以饱，是非荣辱不接于心耳，而忽焉不省也哉？孔子曰：“朝闻道，夕死可矣。”今夫骋鹜(ㄨˋ；形容前往趋附)乎俗学而不闻大道，虽勤劳没齿，余知其无以死也。苟一日闻道，虽即死无余事矣。故余因二迁之意，而以告其来者，夫岂无人乎哉！四年五月初九日，眉阳苏辙记。（选自《唐宋八大家散文鉴赏辞典》）"},
{"poem_name": "次韵何叔信", "poem_id": "lushan_70749", "poem_class": "庐山", "poet_dynasty": "宋朝", "poet": "赵蕃", "poem": "苔藓斑斑过雨廊，菱荷猎猎晚秋乡。庐山大似要元亮，江夏安能隐戴良。酒遇诸豪君可敌，诗逢二妙我无长。昔何勇锐今何怯，畅叙深孤咏与觞。"},
{"poem_name": "题玄武禅师屋壁", "poem_id": "lushan_6326", "poem_class": "庐山", "poet_dynasty": "唐朝", "poet": "杜甫", "poem": "何年顾虎头，满壁画瀛州。赤日石林气，青天江海流。锡飞常近鹤，杯度不惊鸥。似得庐山路，真随惠远游。"},
{"poem_name": "戏作野兴·有酒皆堪醉", "poem_id": "lushan_53454", "poem_class": "庐山", "poet_dynasty": "宋朝", "poet": "陆游", "poem": "有酒皆堪醉，无山不可庐。遂初成近赋，孤愤悔前书。湘寺分经帙，庐山寄药鉏。江头霜叶满，诗兴属骑驴。"},
{"poem_name": "送蹇道士归庐山", "poem_id": "lushan_74590", "poem_class": "庐山", "poet_dynasty": "宋朝", "poet": "苏轼", "poem": "物之有知盖恃息，孰居无事使出入。心无天游室不空，六凿相攘妇争席。法师逃人入庐山，山中无人自往还。往者一空还者失，此身正在无还间。绵绵不绝微风里，内外丹成一弹指。人间俯仰三千秋，骑鹤归来与子游。"},
{"poem_name": "过鄱阳湖天晴风顺", "poem_id": "lushan_67452", "poem_class": "庐山", "poet_dynasty": "宋朝", "poet": "杨万里", "poem": "湖外庐山已见招，春风好送木兰桡。青天挟日波中浴，白昼繁星地上跳。万顷琉璃吹一叶，半簪霜雪快今朝。庐陵归路从西去，却峭东帆趁落潮。"},
{"poem_name": "木山引水二首", "poem_id": "lushan_82572", "poem_class": "庐山", "poet_dynasty": "宋朝", "poet": "苏辙", "poem": "引水穿墙接竹梢，谷藏峰底大容瓢。将流旋滴庐山瀑，已尽还来海上潮。乱点落池惊睡觉，半山含润沃心焦。瓦盆一斛何胜满，溢去犹能浸菊苗。檐下枯槎拂荻梢，山川迤逦费公瓢。幽泉细细流岩鼻，盆水弥弥涨海潮。但爱坚如湖上石，谁怜收自灶中焦。苍崖寒溜须佳荫，尚少冬青石趼苗。"},
{"poem_name": "三峡桥", "poem_id": "lushan_264777", "poem_class": "庐山", "poet_dynasty": "宋朝", "poet": "陈舜俞", "poem": "银河源源天上流，新秋织女望牵牛。洪波欲渡渡不得，以鹊为桥诚拙谋。胡不见庐山三峡水，此源亦接明河底。擘崖裂嶂何其雄，崩雷泄云势披靡。飞鸟难过虎豹愁，四时白云吹不收。烛龙此地无行迹，六月游子披貂裘。谁将巨斧凿大石，突兀长桥跨苍壁。行车走马安如山，下视龙门任淙激。寄言牛女勿相疑，地下神工犹更奇。唤取河边作桥栋，一年不必一佳期。"},
{"poem_name": "南康宴考试官致语口号", "poem_id": "lushan_96594", "poem_class": "庐山", "poet_dynasty": "宋朝", "poet": "方岳", "poem": "庐山谁与主文盟，入得光芒北斗星。笔可补天亲奏赋，芥如拾地久明经。诸贤等是良眉白，五色难迷老眼青。来岁不妨连举送，编排说定又彤庭。"},
{"poem_name": "从郑秀才觅菊二首·好整风流有郑庄", "poem_id": "chongyangjie_70808", "poem_class": "重阳节", "poet_dynasty": "宋朝", "poet": "赵蕃", "poem": "好整风流有郑庄，买园栽菊待重阳。傥能怜我耽佳句，为遣秋根到草堂。"},
{"poem_name": "次韵潘都干菊花六首·断无罗绮追随", "poem_id": "chongyangjie_97285", "poem_class": "重阳节", "poet_dynasty": "宋朝", "poet": "项安世", "poem": "断无罗绮追随，政要儿曹鄙夷。千古一人知已，重阳无酒温肌。"},
{"poem_name": "和沈子寿还朝天集之韵", "poem_id": "chongyangjie_66693", "poem_class": "重阳节", "poet_dynasty": "宋朝", "poet": "杨万里", "poem": "愁戈不著狂诗客，径超天外华胥国。苦海惟愁热恼人，别有月中水精域。浣花一老已九京，何人再筑五言城。竹斋衣钵傅锦里，咄咄云烟飞落纸。胸中磊隗有余地，语下飘萧无俗气。诗坛笔阵制中权，势如常山看率然。观者堵墙颜色沮，惊闻柘弹金盘句。老夫性癖耽此趣，被渠夜半赤手取。重阳过了元不知，犹有黄花三两枝。"},
{"poem_name": "次韵衍斯道九日同登凤山", "poem_id": "chongyangjie_105183", "poem_class": "重阳节", "poet_dynasty": "明朝", "poet": "止庵法师", "poem": "云逢水遇片时间，燕北鸿南两未闲。今日偶然成握手，重阳难得共登山。岂知白发翻多事，相对黄花觉厚颜。惆怅不堪回望处，群鸦飞尽暮潮还。"},
{"poem_name": "清平乐·将愁不去", "poem_id": "chongyangjie_2393", "poem_class": "重阳节", "poet_dynasty": "清朝", "poet": "纳兰容若", "poem": "将愁不去，秋色行难住。六曲屏山深院宇。日日风风雨雨。雨晴篱菊初香，人言此日重阳。回首凉云暮叶，黄昏无限思量。"},
{"poem_name": "谢新恩·冉冉秋光留不住", "poem_id": "chongyangjie_2561", "poem_class": "重阳节", "poet_dynasty": "五代", "poet": "李煜", "poem": "冉冉秋光留不住，满阶红叶暮。又是过重阳，台榭登临处，茱萸香坠。紫菊气，飘庭户，晚烟笼细雨。雍雍新雁咽寒声，愁恨年年长相似。"},
{"poem_name": "重阳席上赋白菊", "poem_id": "chongyangjie_7916", "poem_class": "重阳节", "poet_dynasty": "唐朝", "poet": "白居易", "poem": "满园花菊郁金黄，中有孤丛色似霜。还似今朝歌酒席，白头翁入少年场。"},
{"poem_name": "九日·逢人提菊卖", "poem_id": "chongyangjie_95858", "poem_class": "重阳节", "poet_dynasty": "宋朝", "poet": "方岳", "poem": "逢人提菊卖，方省是重阳。山晓雨初霁，江秋树亦凉。年华犹故我，烽火更殊乡。有客那无酒，令人忆草堂。"},
{"poem_name": "咏菊二首·院落秋深数菊丛", "poem_id": "chongyangjie_89771", "poem_class": "重阳节", "poet_dynasty": "宋朝", "poet": "王安石", "poem": "院落秋深数菊丛，缘花错莫两三蜂。蜜房岁晚能多少，酒盏重阳自不供。"},
{"poem_name": "赠母亲的诗", "poem_id": "muai_34946", "poem_class": "母爱", "poet_dynasty": "清朝", "poet": "慈禧", "poem": "世间爹妈情最真，泪血溶入儿女身。殚竭心力终为子，可怜天下父母心！"},
{"poem_name": "乍归九首·儿童娱膝下", "poem_id": "muai_46805", "poem_class": "母爱", "poet_dynasty": "宋朝", "poet": "刘克庄", "poem": "儿童娱膝下，母子话灯前。却忆江湖上，家书动隔年。"},
{"poem_name": "子庆诗", "poem_id": "muai_7292", "poem_class": "母爱", "poet_dynasty": "唐朝", "poet": "孟郊", "poem": "王家事已奇，孟氏庆无涯。献子还生子，羲之又有之。凤兮且莫叹，鲤也会闻诗。小小豫章甲，纤纤玉树姿。人来唯仰乳，母抱未知慈。我欲拣其养，放麛者是谁。"},
{"poem_name": "绝句漫兴九首", "poem_id": "muai_461", "poem_class": "母爱", "poet_dynasty": "唐朝", "poet": "杜甫", "poem": "绝句漫兴九首其一隔户杨柳弱袅袅，恰似十五女儿腰。谓谁朝来不作意，狂风挽断最长条。绝句漫兴九首其二手种桃李非无主，野老墙低还似家。恰似春风相欺得，夜来吹折数枝花。绝句漫兴九首其三熟知茅斋绝低小，江上燕子故来频。衔泥点污琴书内，更接飞虫打着人。绝句漫兴九首其四二月已破三月来，渐老逢春能几回。莫思身外无穷事，且尽生前有限杯。绝句漫兴九首其五肠断江春欲尽头，杖藜徐步立芳洲。颠狂柳絮随风去，轻薄桃花逐水流。绝句漫兴九首其六懒慢无堪不出村，呼儿日在掩柴门。苍苔浊酒林中静，碧水春风野外昏。绝句漫兴九首其七糁径杨花铺白毡，点溪荷叶叠青钱。笋根稚子无人见，沙上凫雏傍母眠。绝句漫兴九首其八舍西柔桑叶可拈，江畔细麦复纤纤。人生几何春已夏，不放香醪如蜜甜。绝句漫兴九首其九眼见客愁愁不醒，无赖春色到江亭。即遣花开深造次，便觉莺语太丁宁。"},
{"poem_name": "莺莺诗", "poem_id": "muai_15445", "poem_class": "母爱", "poet_dynasty": "唐朝", "poet": "元稹", "poem": "殷红浅碧旧衣裳，取次梳头暗淡妆。夜合带烟笼晓日，牡丹经雨泣残阳。低迷隐笑原非笑，散漫清香不似香。频动横波嗔阿母，等闲教见小儿郎。"},
{"poem_name": "春晓", "poem_id": "chuntian_479", "poem_class": "春天", "poet_dynasty": "唐朝", "poet": "孟浩然", "poem": "春眠不觉晓，处处闻啼鸟。夜来风雨声，花落知多少。"},
{"poem_name": "惠崇春江晚景", "poem_id": "chuntian_336", "poem_class": "春天", "poet_dynasty": "宋朝", "poet": "苏轼", "poem": "【惠崇春江晚景其一】竹外桃花三两枝，春江水暖鸭先知。蒌蒿满地芦芽短，正是河豚欲上时。【惠崇春江晚景其二】两两归鸿欲破群，依依还似北归人。遥知朔漠多风雪，更待江南半月春。"},
{"poem_name": "游园不值", "poem_id": "chuntian_493", "poem_class": "春天", "poet_dynasty": "宋朝", "poet": "叶绍翁", "poem": "应怜屐齿印苍苔，小扣柴扉久不开。春色满园关不住，一枝红杏出墙来。"},
{"poem_name": "早春呈水部张十八员外", "poem_id": "chuntian_983", "poem_class": "春天", "poet_dynasty": "唐朝", "poet": "韩愈", "poem": "其一天街小雨润如酥，草色遥看近却无。最是一年春好处，绝胜烟柳满皇都。其二莫道官忙身老大，即无年少逐春心。凭君先到江头看，柳色如今深未深。"},
{"poem_name": "凉州词", "poem_id": "chuntian_487", "poem_class": "春天", "poet_dynasty": "唐朝", "poet": "王之涣", "poem": "其一黄河远上白云间，一片孤城万仞山。羌笛何须怨杨柳，春风不度玉门关。其二单于北望拂云堆，杀马登坛祭几回。汉家天子今神武，不肯和亲归去来。"},
{"poem_name": "临安春雨初霁", "poem_id": "chuntian_1416", "poem_class": "春天", "poet_dynasty": "宋朝", "poet": "陆游", "poem": "世味年来薄似纱，谁令骑马客京华？小楼一夜听春雨，深巷明朝卖杏花。矮纸斜行闲作草，晴窗细乳戏分茶。素衣莫起风尘叹，犹及清明可到家。"},
{"poem_name": "浣溪沙·细雨斜风作晓寒", "poem_id": "chuntian_360", "poem_class": "春天", "poet_dynasty": "宋朝", "poet": "苏轼", "poem": "细雨斜风作晓寒，淡烟疏柳媚晴滩。入淮清洛渐漫漫。雪沫乳花浮午盏，蓼茸蒿笋试春盘。人间有味是清欢。"},
{"poem_name": "大林寺桃花", "poem_id": "chuntian_142", "poem_class": "春天", "poet_dynasty": "唐朝", "poet": "白居易", "poem": "人间四月芳菲尽，山寺桃花始盛开。长恨春归无觅处，不知转入此中来。"},
{"poem_name": "咏柳", "poem_id": "chuntian_20", "poem_class": "春天", "poet_dynasty": "唐朝", "poet": "贺知章", "poem": "碧玉妆成一树高，万条垂下绿丝绦。不知细叶谁裁出，二月春风似剪刀。"},
{"poem_name": "自遣", "poem_id": "jiu_25399", "poem_class": "酒", "poet_dynasty": "唐朝", "poet": "罗隐", "poem": "得即高歌失即休，多愁多恨亦悠悠。今朝有酒今朝醉，明日愁来明日愁。"},
{"poem_name": "凉州词", "poem_id": "jiu_297", "poem_class": "酒", "poet_dynasty": "唐朝", "poet": "王翰", "poem": "葡萄美酒夜光杯，欲饮琵琶马上催。醉卧沙场君莫笑，古来征战几人回？"},
{"poem_name": "元旦口占用柳亚子怀人韵", "poem_id": "chunjie_2525", "poem_class": "春节", "poet_dynasty": "近现代", "poet": "董必武", "poem": "共庆新年笑语哗，红岩士女赠梅花。举杯互敬屠苏酒，散席分尝胜利茶。只有精忠能报国，更无乐土可为家。陪都歌舞迎佳节，遥祝延安景物华。"},
{"poem_name": "钱塘湖春行", "poem_id": "chuntian_141", "poem_class": "春天", "poet_dynasty": "唐朝", "poet": "白居易", "poem": "孤山寺北贾亭西，水面初平云脚低。几处早莺争暖树，谁家新燕啄春泥。乱花渐欲迷人眼，浅草才能没马蹄。最爱湖东行不足，绿杨阴里白沙堤。"},
{"poem_name": "除夜", "poem_id": "chunjie_26130", "poem_class": "春节", "poet_dynasty": "唐朝", "poet": "齐己", "poem": "夜久谁同坐，炉寒鼎亦澄。乱松飘雨雪，一室掩香灯。白发添新岁，清吟减旧朋。明朝待晴旭，池上看春冰。"},
{"poem_name": "江城子·迎一九六六年新年", "poem_id": "chunjie_1318", "poem_class": "春节", "poet_dynasty": "近现代", "poet": "毛泽东", "poem": "革命江山风光好，红旗飘，干劲高，大地争艳，比学赶帮超。磊磊胸怀盛世界，私全抛，难不倒。万里征途奋今朝，党领导，人年少，万紫千红竟妖娆。峥嵘岁月宏图起，东风荡，春来早。"},
{"poem_name": "卜算子·江上见新年", "poem_id": "chunjie_23967", "poem_class": "春节", "poet_dynasty": "宋朝", "poet": "朱敦儒", "poem": "江上见新年，年夜听春雨。有个人人领略春，粉淡红轻注。深劝玉东西，低唱黄金缕。捻底梅花总是愁，酒尽人归去。"},
{"poem_name": "新年作", "poem_id": "chunjie_607", "poem_class": "春节", "poet_dynasty": "唐朝", "poet": "刘长卿", "poem": "乡心新岁切，天畔独潸然。老至居人下，春归在客先。岭猿同旦暮，江柳共风烟。已似长沙傅，从今又几年。"},
{"poem_name": "除夜有怀", "poem_id": "chunjie_631", "poem_class": "春节", "poet_dynasty": "唐朝", "poet": "崔涂", "poem": "迢递三巴路，羁危万里身。乱山残雪夜，孤烛异乡人。渐与骨肉远，转於僮仆亲。那堪正飘泊，明日岁华新。"},
{"poem_name": "元日酬蔡州马十二尚书去年蔡州元日见寄之什", "poem_id": "chunjie_10647", "poem_class": "春节", "poet_dynasty": "唐朝", "poet": "韩愈", "poem": "元日新诗已去年，蔡州遥寄荷相怜。今朝纵有谁人领，自是三峰不敢眠。"},
{"poem_name": "除夜", "poem_id": "chunjie_2523", "poem_class": "春节", "poet_dynasty": "唐朝", "poet": "白居易", "poem": "病眼少眠非守岁，老心多感又临春。火销灯尽天明后，便是平头六十人。"},
{"poem_name": "卖痴呆词", "poem_id": "chunjie_2524", "poem_class": "春节", "poet_dynasty": "宋朝", "poet": "范成大", "poem": "除夕更阑人不睡，厌禳钝滞迎新岁。小儿呼叫走长街，云有痴呆召人买。二物于人谁独无？就中吴侬仍有余。巷南巷北卖不得，相逢大笑相揶揄。栎翁块坐重帘下，独要买添令问价。儿云翁买不须钱，奉赊痴呆千百年。"},
{"poem_name": "除夜", "poem_id": "chunjie_2522", "poem_class": "春节", "poet_dynasty": "宋朝", "poet": "戴复古", "poem": "扫除茅舍涤尘嚣，一炷清香拜九霄。万物迎春送残腊，一年结局在今宵。生盆火烈轰鸣竹，守岁筳开听颂椒。野客预知农事好，三冬瑞雪未全消。"},
{"poem_name": "送李八秘书赴杜相公幕", "poem_id": "juhua_6184", "poem_class": "菊花", "poet_dynasty": "唐朝", "poet": "杜甫", "poem": "青帘白舫益州来，巫峡秋涛天地回。石出倒听枫叶下，橹摇背指菊花开。贪趋相府今晨发，恐失佳期后命催。南极一星朝北斗，五云多处是三台。"},
{"poem_name": "白居易有望阙云遮眼思乡雨滴心之句用其韵为·南方秋不悲", "poem_id": "juhua_146719", "poem_class": "菊花", "poet_dynasty": "宋朝", "poet": "郑刚中", "poem": "南方秋不悲，奈我居异乡。不见枫叶丹，但怜菊花黄。扫迹燕如客，斜书雁成行。梦中清愁阔，云此是潇湘，潇湘连洞庭，何处是东阳。"},
{"poem_name": "重九日雨仍，菊花未开，用辘轳体", "poem_id": "juhua_65895", "poem_class": "菊花", "poet_dynasty": "宋朝", "poet": "杨万里", "poem": "良辰巧与赏心违，四者能并自古稀。恰则今年重九日，也无黄菊两三枝。闭门幸免吹乌帽，有酒何须望白衣。政坐满城风雨句，平生不喜老潘诗。"},
{"poem_name": "九日对菊有怀粹老在河上四首·忆得旧时重九日", "poem_id": "juhua_78327", "poem_class": "菊花", "poet_dynasty": "宋朝", "poet": "黄庭坚", "poem": "忆得旧时重九日，紫萸黄菊压梳钗。寒花有意催垂泪，喜鹊无端屡下阶。"},
{"poem_name": "九日进茱萸山诗五首", "poem_id": "juhua_31312", "poem_class": "菊花", "poet_dynasty": "唐朝", "poet": "张说", "poem": "家居洛阳下，举目见嵩山。刻作茱萸节，情生造化间。黄花宜泛酒，青岳好登高。稽首明廷内，心为天下劳。菊酒携山客，萸囊系牧童。路疑随大隗，心似问鸿蒙。九日重阳数，三秋万实成。时来谒轩后，罢去坐蓬瀛。晚节欢重九，高山上五千。醉中知遇圣，梦里见寻仙。"},
{"poem_name": "送王郎", "poem_id": "juhua_2696", "poem_class": "菊花", "poet_dynasty": "宋朝", "poet": "黄庭坚", "poem": "酌君以蒲城桑落之酒，泛君以湘累秋菊之英。赠君以黟川点漆之墨，送君以阳关堕泪之声。酒浇胸次之磊块，菊制短世之颓龄。墨以传万古文章之印，歌以写一家兄弟之情。江山千里俱头白，骨肉十年终眼青。连床夜语鸡戒晓，书囊无底谈未了。有功翰墨乃如此，何恨远别音书少。炒沙作縻终不饱，缕冰文章费工巧。要须心地收汗马，孔孟行世目杲杲。有弟有弟力持家，妇能养姑供珍鲑。儿大诗书女丝麻，公但读书煮春茶。"},
{"poem_name": "寄裴校书", "poem_id": "juhua_33747", "poem_class": "菊花", "poet_dynasty": "唐朝", "poet": "羊士谔", "poem": "登高何处见琼枝，白露黄花自绕篱。惟有楼中好山色，稻畦残水入秋池。"},
{"poem_name": "题友生丛竹", "poem_id": "juhua_60904", "poem_class": "菊花", "poet_dynasty": "唐朝", "poet": "李咸用", "poem": "菊华寒露浓，兰愁晓霜重。指佞不长生，蒲萐今无种。安如植丛篁，他年待栖凤。大则化龙骑，小可钓璜用。留烟伴独醒，回阴冷闲梦。何妨积雪凌，但为清风动。乃知子猷心，不与常人共。"},
{"poem_name": "晚次新丰北野老家书事呈赠韩质明府", "poem_id": "juhua_14344", "poem_class": "菊花", "poet_dynasty": "唐朝", "poet": "卢纶", "poem": "机鸣舂响日暾暾，鸡犬相和汉古村。数派清泉黄菊盛，一林寒露紫梨繁。衰翁正席矜新社，稚子齐襟读古论。共说年来但无事，不知何者是君恩。"},
{"poem_name": "戏笔", "poem_id": "juhua_1768", "poem_class": "菊花", "poet_dynasty": "宋朝", "poet": "杨万里", "poem": "野菊荒苔各铸钱，金黄铜绿两争妍，天公支予穷诗客，只买清愁不买田。"},
{"poem_name": "送姚侍郎巡察云南", "poem_id": "juhua_343730", "poem_class": "菊花", "poet_dynasty": "明朝", "poet": "薛瑄", "poem": "玺书英簜使遐荒，万里山川草木光。霜早楚江枫叶赤，雨晴蜀道菊花黄。群芳拟欲除萧艾，百鸟还期识凤凰。六诏遍巡归奏日，定膺殊渥五云乡。"},
{"poem_name": "施过之见过二首·君来能破闷", "poem_id": "lushan_70101", "poem_class": "庐山", "poet_dynasty": "宋朝", "poet": "赵蕃", "poem": "君来能破闷，雨至更蠲愁。旧识庐山道，长怀鹦鹉洲。相从今十载，一饭未成谋。俱作江西去，君车我具舟。"},
{"poem_name": "九日怀故人留燕京者", "poem_id": "juhua_129850", "poem_class": "菊花", "poet_dynasty": "宋朝", "poet": "舒岳祥", "poem": "青山淡伫半帘雨，碧树婵娟一院阴。醉舞狂歌前日事，微吟浅酌此时心。菊花儘晚秋有味，枫叶尚强霜著林。万里故人关塞隔，宾鸿应有寄来音。"},
{"poem_name": "陶骥子骏佚老堂二首", "poem_id": "lushan_74341", "poem_class": "庐山", "poet_dynasty": "宋朝", "poet": "苏轼", "poem": "我从庐山来，目送孤飞云。路逢陆道士，知是千岁人。试问当时友，虎溪已埃尘。似闻佚老堂，知是几世孙。能为五字诗，仍戴漉酒巾。人呼小靖节，自号葛天民。"},
{"poem_name": "重九雨中怀弟", "poem_id": "juhua_105853", "poem_class": "菊花", "poet_dynasty": "明朝", "poet": "谢榛", "poem": "天空朔雁不成行，秋色年年似故乡。门掩菊花人独卧，冷风疏雨过重阳。"},
{"poem_name": "春雨·疏点空阶雨", "poem_id": "lushan_52553", "poem_class": "庐山", "poet_dynasty": "宋朝", "poet": "陆游", "poem": "疏点空阶雨，长明古殿灯。庐山岑寂夜，我是定中僧。"},
{"poem_name": "彭蠡湖上", "poem_id": "lushan_11283", "poem_class": "庐山", "poet_dynasty": "唐朝", "poet": "张九龄", "poem": "沿涉经大湖，湖流多行泆.决晨趋北渚，逗浦已西日。所适虽淹旷，中流且闲逸。瑰诡良复多，感见乃非一。庐山直阳浒，孤石当阴术。一水云际飞，数峰湖心出。象类何交纠，形言岂深悉。且知皆自然，高下无相恤。"},
{"poem_name": "题文发叔所藏潘子真水墨江湖八境小轴庐山霁", "poem_id": "lushan_67144", "poem_class": "庐山", "poet_dynasty": "宋朝", "poet": "杨万里", "poem": "彭滭收积雨，庐山放嫩晴。多情是瀑布，只作雨中声。"},
{"poem_name": "庐山", "poem_id": "lushan_4811", "poem_class": "庐山", "poet_dynasty": "五代", "poet": "王贞白", "poem": "岳立镇南楚，雄名天下闻。五峰高阂日，九叠翠连云。夏谷雪犹在，阴岩昼不分。唯应嵩与华，清峻得为群。"},
{"poem_name": "戊子生日书怀二首·其一", "poem_id": "lushan_368257", "poem_class": "庐山", "poet_dynasty": "清朝", "poet": "陈大章", "poem": "少日凌兢履畏途，抽身云水补桑榆。负薪未便惭翁子，学句犹能傲达夫。勋业薪抛青琐客，形容尚类列仙癯。萧条四壁空无有，新挂庐山瀑布图。"},
{"poem_name": "送倪道士之庐山", "poem_id": "lushan_227314", "poem_class": "庐山", "poet_dynasty": "宋朝", "poet": "赵师秀", "poem": "近方辞地肺，本自住天台。有鹤相同出，无云作伴回。道房随处借，诗板逐时开。又说庐山去，闲看瀑布来。"},
{"poem_name": "书庐山刘顗宫苑屋壁三绝·当年五月访庐山", "poem_id": "lushan_82331", "poem_class": "庐山", "poet_dynasty": "宋朝", "poet": "苏辙", "poem": "当年五月访庐山，山翠浮声寝食间。藤杖复随春色到，寒泉顿与客心闲。岩头悬布煎茶足，峡口惊雷泛叶悭。待得前村新雨遍，扁舟应逐好风还。"},
{"poem_name": "句", "poem_id": "lushan_201684", "poem_class": "庐山", "poet_dynasty": "宋朝", "poet": "向子湮", "poem": "康庐山水雄，三峡又争长。"},
{"poem_name": "暑不杂兴·只锄蔬甲亦妨閒", "poem_id": "lushan_96011", "poem_class": "庐山", "poet_dynasty": "宋朝", "poet": "方岳", "poem": "只锄蔬甲亦妨閒，久与溪云断往还。今日偶来僧却在，共煎茶吃话庐山。"},
{"poem_name": "庐山诗", "poem_id": "lushan_28887", "poem_class": "庐山", "poet_dynasty": "明朝", "poet": "朱元璋", "poem": "庐山竹影几千秋，云锁高峰水自流。万里长江飘玉带，一轮明月滚金球。路遥西北三千界，势压东南百万州。美景一时观不尽，天缘有份再来游。"},
{"poem_name": "圆通禅院先君旧游也四月二十四日晚至宿焉明", "poem_id": "lushan_74194", "poem_class": "庐山", "poet_dynasty": "宋朝", "poet": "苏轼", "poem": "火岂此祥乎乃作是诗院有蜀僧宣逮事讷长老识先君云石耳峰头路接天，梵音堂下月临泉。此生初饮庐山水，他日徒参雪窦禅。袖里宝书犹未出，梦中飞盖已先传。何人更识嵇中散，野鹤昂藏未是仙。"},
{"poem_name": "自咏示客", "poem_id": "lushan_10394", "poem_class": "庐山", "poet_dynasty": "宋朝", "poet": "陆游", "poem": "衰发萧萧老郡丞， 洪州又看上元灯。羞将枉直分寻尺， 宁走东西就斗升。吏进饱谙箝纸尾， 客来苦劝摸床棱。归装渐理君知否？ 笑指庐山古涧藤。"},
{"poem_name": "瀑布", "poem_id": "lushan_208740", "poem_class": "庐山", "poet_dynasty": "五代", "poet": "江为", "poem": "庐山正南面，瀑布古来闻。万里朝沧海，千寻出白云。寒声终自远，灵派孰为分。除却天台后，平流莫可群。"},
{"poem_name": "追答王学士庐山篇见赠之作", "poem_id": "lushan_357505", "poem_class": "庐山", "poet_dynasty": "清朝", "poet": "屈大均", "poem": "我昔庐山寻瀑布，香炉峰上披烟雾。白云无事早知还，欲披渊明奋高步。渊明醉石横溪边，九叠屏风三叠泉。饮酒正怜重九日，闻钟忽悟远公禅。吾心皎皎如秋月，照映寒潭无可说。何妨变化若浮云，自有光辉含积雪。沙门束教非高士，吾今况尚为人子。养母宜耕十亩田，求人欲著三朝史。简君旧赠庐山篇，庐山回首泪潺湲。遗民此日成通隐，啸傲王侯亦偶然。"},
{"poem_name": "题奉化西峰圆觉禅院", "poem_id": "chongyangjie_99527", "poem_class": "重阳节", "poet_dynasty": "宋朝", "poet": "释正觉", "poem": "水流百折山苍苍，古寺秋容横野航。明月初濡寒露白，篱花似趁重阳黄。道人心已老松石，学子胆须磨雪霜。默默澄源坐兀兀，游鱼沙鸟静相忘。"},
{"poem_name": "水调歌头·重九先三日", "poem_id": "chongyangjie_49400", "poem_class": "重阳节", "poet_dynasty": "宋朝", "poet": "吴潜", "poem": "重九先三日，领客上危楼。满城风雨都住，天亦相邀头。右手持杯满泛，左手持螯大嚼，萸菊互相酬。徙倚阑干角，一笑与云浮。望平畴，千万顷，稻粱收。江澄海晏无事。赢得小迟留。但恨流光抹电，假使年华七十，只有六番秋。戏马台休问，破帽已飕飕。"},
{"poem_name": "斗百花·飒飒霜飘鸳瓦", "poem_id": "chongyangjie_13784", "poem_class": "重阳节", "poet_dynasty": "宋朝", "poet": "柳永", "poem": "飒飒霜飘鸳瓦，翠幕轻寒微透，长门深锁悄悄，满庭秋色将晚。眼看菊蕊，重阳泪落如珠，长是淹残粉面。鸾辂音尘远。无限幽恨。无限幽恨，寄情空殢纨扇。应是帝王，当初怪妾辞辇。陡顿今来，宫中第一妖娆，却道昭阳飞燕。"},
{"poem_name": "九日", "poem_id": "chongyangjie_5067", "poem_class": "重阳节", "poet_dynasty": "唐朝", "poet": "李商隐", "poem": "曾共山翁把酒时，霜天白菊绕阶墀。十年泉下无人问，九日樽前有所思。不学汉臣栽苜蓿，空教楚客咏江蓠。郎君官贵施行马，东阁无因再得窥。"},
{"poem_name": "次韵世贤和供字韵之作约顾良弼携酒来慰", "poem_id": "chongyangjie_105708", "poem_class": "重阳节", "poet_dynasty": "明朝", "poet": "吴宽", "poem": "久拟盘餐为客供，病中百事叹俱慵。发稀自落如枯叶，病骨难支抵瘦筇。老者安居犹费力，诸公健步敢追踪。黄花酒熟须邀饮，佳节遥期九日重。"},
{"poem_name": "九日病中无酒无菊寄王信州老谢丈", "poem_id": "chongyangjie_70977", "poem_class": "重阳节", "poet_dynasty": "宋朝", "poet": "赵蕃", "poem": "有身那识禁酒国，何乃飘零堕其域。儿曹强欲觅市酤，颇畏饮灰仍饮湿。重令寻菊菊未芳，飞蓬野蔓交加长。是知此物贵晚节，无意无俗充杯觞。生平浪说爱重九，今年无菊还无酒。要携藜杖作登临，病不如人空竚首。使君闻说同王弘，半道邀公绝送迎。要见一时宾与主，舆篮侍坐俱门生。"},
{"poem_name": "冬夜与故友聚送吉校书", "poem_id": "chongyangjie_14715", "poem_class": "重阳节", "poet_dynasty": "唐朝", "poet": "李端", "poem": "途穷别则怨，何必天涯去。共作出门人，不见归乡路。殷勤执杯酒，怅望送亲故。月色入闲轩，风声落高树。云霄望且远，齿发行应暮。九日泣黄花，三秋悲白露。君行过洛阳，莫向青山度。"},
{"poem_name": "九日送人", "poem_id": "chongyangjie_18786", "poem_class": "重阳节", "poet_dynasty": "唐朝", "poet": "刘慎虚", "poem": "海上正摇落，客中还别离。同舟去未已，远送新相知。流水意何极，满尊徒尔为。从来菊花节，早已醉东篱。"},
{"poem_name": "九日有感再书", "poem_id": "chongyangjie_39552", "poem_class": "重阳节", "poet_dynasty": "元朝", "poet": "方回", "poem": "荒山过雨薄寒新，洗尽西风扇底尘。萍梗江湖今故国，干戈天地几遗民。向来佳节都如梦，不谓衰年剩此身。草草儿曹一杯酒，谁欤可与话酸辛。"},
{"poem_name": "戏答王观复酴醾菊二首·吕园未肯轻沽我", "poem_id": "chongyangjie_79256", "poem_class": "重阳节", "poet_dynasty": "宋朝", "poet": "黄庭坚", "poem": "吕园未肯轻沽我，且寄田家砌下栽。他日秋花媚重九，清香知自故人来。"},
{"poem_name": "偶然作六首", "poem_id": "chongyangjie_9737", "poem_class": "重阳节", "poet_dynasty": "唐朝", "poet": "王维", "poem": "楚国有狂夫，茫然无心想。散发不冠带，行歌南陌上。孔丘与之言，仁义莫能奖。未尝肯问天，何事须击壤。复笑采薇人，胡为乃长往。田舍有老翁，垂白衡门里。有时农事闲，斗酒呼邻里。喧聒茅檐下，或坐或复起。短褐不为薄，园葵固足美。动则长子孙，不曾向城市。五帝与三王，古来称天子。干戈将揖让，毕竟何者是。得意苟为乐，野田安足鄙。且当放怀去，行行没馀齿。日夕见太行，沉吟未能去。问君何以然，世网婴我故。小妹日成长，兄弟未有娶。家贫禄既薄，储蓄非有素。几回欲奋飞，踟蹰复相顾。孙登长啸台，松竹有遗处。相去讵几许，故人在中路。爱染日已薄，禅寂日已固。忽乎吾将行，宁俟岁云暮。陶潜任天真，其性颇耽酒。自从弃官来，家贫不能有。九月九日时，菊花空满手。中心窃自思，傥有人送否。白衣携壶觞，果来遗老叟。且喜得斟酌，安问升与斗。奋衣野田中，今日嗟无负。兀傲迷东西，蓑笠不能守。倾倒强行行，酣歌归五柳。生事不曾问，肯愧家中妇。赵女弹箜篌，复能邯郸舞。夫婿轻薄儿，斗鸡事齐主。黄金买歌笑，用钱不复数。许史相经过，高门盈四牡。客舍有儒生，昂藏出邹鲁。读书三十年，腰间无尺组。被服圣人教，一生自穷苦。老来懒赋诗，惟有老相随。宿世谬词客，前身应画师。不能舍余习，偶被世人知。名字本皆是，此心还不知。"},
{"poem_name": "九日登山", "poem_id": "chongyangjie_1794", "poem_class": "重阳节", "poet_dynasty": "唐朝", "poet": "李白", "poem": "渊明归去来，不与世相逐。为无杯中物，遂偶本州牧。因招白衣人，笑酌黄花菊。我来不得意，虚过重阳时。题舆何俊发，遂结城南期。筑土按响山，俯临宛水湄。胡人叫玉笛，越女弹霜丝。自作英王胄，斯乐不可窥。赤鲤涌琴高，白龟道冯夷。灵仙如仿佛，奠酹遥相知。古来登高人，今复几人在？沧洲违宿诺，明日犹可待。连山似惊波，合沓出溟海。扬袂挥四座，酩酊安所知？齐歌送清扬，起舞乱参差。宾随落叶散，帽逐秋风吹。别后登此台，愿言长相思。"},
{"poem_name": "洞元小集", "poem_id": "chongyangjie_97006", "poem_class": "重阳节", "poet_dynasty": "宋朝", "poet": "方岳", "poem": "鹤骨清寒不受吹，白云侵砚懒题诗。雨深更觅山寒甚，过了重阳菊未知。"},
{"poem_name": "贺皇太子九月四日生辰十首·少阳拜赐太阳旁", "poem_id": "chongyangjie_64921", "poem_class": "重阳节", "poet_dynasty": "宋朝", "poet": "杨万里", "poem": "少阳拜赐太阳旁，黄菊红萸满寿觞。阳德重重在初四，不须九日是重阳。"},
{"poem_name": "九日落莫忆同施少才集长沙", "poem_id": "chongyangjie_66141", "poem_class": "重阳节", "poet_dynasty": "宋朝", "poet": "杨万里", "poem": "九月九日今朝是，五里十里正未已。良辰美景只自美，不如且著黑棋子。浊醪不贱有如无，黄花新寄绝交书。三年客里两重九，去年却得登高友。醉吟岳麓道林间，天风吹帽挂名山。倒骑蹇驴下绝顶，眼花几落贾谊井。如今悔狂亦嬾游，不嫌清坐独醒休。"},
{"poem_name": "九日渡江", "poem_id": "chongyangjie_102857", "poem_class": "重阳节", "poet_dynasty": "明朝", "poet": "李东阳", "poem": "秋风江口听鸣榔，远客归心正渺茫。万里乾坤此江水，百年风日几重阳。烟中树色浮瓜步，城上山形绕建康。直过真州更东下，夜深灯影宿维扬。"},
{"poem_name": "咏怀古迹·摇落深知宋玉悲", "poem_id": "laoshi_652", "poem_class": "老师", "poet_dynasty": "唐朝", "poet": "杜甫", "poem": "摇落深知宋玉悲，风流儒雅亦吾师。怅望千秋一洒泪，萧条异代不同时。江山故宅空文藻，云雨荒台岂梦思。最是楚宫俱泯灭，舟人指点到今疑。"},
{"poem_name": "重阳阻雨", "poem_id": "chongyangjie_31993", "poem_class": "重阳节", "poet_dynasty": "唐朝", "poet": "司空图", "poem": "重阳阻雨独衔杯，移得山家菊未开。犹胜登高闲望断，孤烟残照马嘶回。"},
{"poem_name": "野老", "poem_id": "laoshi_2086", "poem_class": "老师", "poet_dynasty": "唐朝", "poet": "杜甫", "poem": "野老篱前江岸回，柴门不正逐江开。渔人网集澄潭下，贾客船随返照来。长路关心悲剑阁，片云何意傍琴台。王师未报收东郡，城阙秋生画角哀。"},
{"poem_name": "金陵听韩侍御吹笛", "poem_id": "laoshi_4547", "poem_class": "老师", "poet_dynasty": "唐朝", "poet": "李白", "poem": "韩公吹玉笛，倜傥流英音。风吹绕钟山，万壑皆龙吟。王子停凤管，师襄掩瑶琴。馀韵度江去，天涯安可寻。"},
{"poem_name": "用厚后弟强甫韵·无住先生独住庵", "poem_id": "laoshi_46024", "poem_class": "老师", "poet_dynasty": "宋朝", "poet": "刘克庄", "poem": "无住先生独住庵，得朋犹冀自西南。丹心事国忠无二，白首尊师谊在三。诗少古风惟近体，学惭实践谩虚谈。退之未离乎儒者，坐井观天错议聃。"},
{"poem_name": "仙迹岩题诗二十三首·演教堂", "poem_id": "laoshi_85508", "poem_class": "老师", "poet_dynasty": "宋朝", "poet": "宋无名氏", "poem": "参稽道德本无言，不二门开阐古先。多谢师尊传演教，要令后学悟真诠。"},
{"poem_name": "送灵师", "poem_id": "laoshi_2642", "poem_class": "老师", "poet_dynasty": "唐朝", "poet": "韩愈", "poem": "佛法入中国，尔来七百年。齐民逃赋役，高士著幽禅。官吏不之制，纷纷听其然。耕桑日失隶，朝署时遗贤。灵师皇甫姓，胤胄本蝉联。少小涉书史，早能缀文篇。中间不得意，失迹成延迁。逸志不拘教，轩腾断牵挛。围棋斗白黑，生死随机权。七博在一掷，枭卢叱回旋。战诗谁与敌，浩汗横戈鋋。饮酒尽百盏，嘲谐思逾鲜。有时醉花月，高唱清且绵。四座咸寂默，杳如奏湘弦。寻胜不惮险，黔江屡洄沿。瞿塘五七月，惊电让归船。怒水忽中裂，千寻堕幽泉。环回势益急，仰见团团天。投身岂得计，性命甘徒捐。浪沫蹙翻涌，漂浮再生全。同行二十人，魂骨俱坑填。灵师不挂怀，冒涉道转延。开忠二州牧，诗赋时多传。失职不把笔，珠玑为君编。强留费日月，密席罗婵娟。昨者至林邑，使君数开筵。逐客三四公，盈怀赠兰荃。湖游泛漭沆，溪宴驻潺湲。别语不许出，行裾动遭牵。邻州竞招请，书札何翩翩。十月下桂岭，乘寒恣窥缘。落落王员外，争迎获其先。自从入宾馆，占吝久能专。吾徒颇携被，接宿穷欢妍。听说两京事，分明皆眼前。纵横杂谣俗，琐屑咸罗穿。材调真可惜，朱丹在磨研。方将敛之道，且欲冠其颠。韶阳李太守，高步凌云烟。得客辄忘食，开囊乞缯钱。手持南曹叙，字重青瑶镌。古气参彖系，高标摧太玄。维舟事干谒，披读头风痊。还如旧相识，倾壶畅幽悁。以此复留滞，归骖几时鞭。"},
{"poem_name": "病中勉送小师往清凉山礼大圣", "poem_id": "laoshi_26139", "poem_class": "老师", "poet_dynasty": "唐朝", "poet": "齐己", "poem": "丰衣足食处莫住，圣迹灵踪好遍寻。忽遇文殊开慧眼，他年应记老师心。"},
{"poem_name": "听颖师弹琴", "poem_id": "laoshi_988", "poem_class": "老师", "poet_dynasty": "唐朝", "poet": "韩愈", "poem": "昵昵儿女语，恩怨相尔汝。划然变轩昂，勇士赴敌场。浮云柳絮无根蒂，天地阔远随飞扬。喧啾百鸟群，忽见孤凤凰。跻攀分寸不可上，失势一落千丈强。嗟余有两耳，未省听丝篁。自闻颖师弹，起坐在一旁。推手遽止之，湿衣泪滂滂。颖乎尔诚能，无以冰炭置我肠！"},
{"poem_name": "晓过伊水寄龙门僧", "poem_id": "laoshi_34571", "poem_class": "老师", "poet_dynasty": "唐朝", "poet": "司马札", "poem": "龙门树色暗苍苍，伊水东流客恨长。病马独嘶残夜月，行人欲渡满船霜。几家烟火依村步，何处渔歌似故乡。山下禅庵老师在，愿将形役问空王。"},
{"poem_name": "送僧归金山寺", "poem_id": "laoshi_19146", "poem_class": "老师", "poet_dynasty": "唐朝", "poet": "许浑", "poem": "老归江上寺，不忘旧师恩。驻锡逢山色，停杯见浪痕。秋涛吞楚驿，晓月上荆门。为访题诗处，莓苔几字存。"},
{"poem_name": "送稽亭山寺僧", "poem_id": "laoshi_12978", "poem_class": "老师", "poet_dynasty": "唐朝", "poet": "张籍", "poem": "师住稽亭高处寺，斜廊曲阁倚云开。山门十里松间入，泉涧三重洞里来。名岳寻游今已遍，家城礼谒便应回。旧房到日闲吟后，林下还登说法台。"},
{"poem_name": "答祖择之书", "poem_id": "laoshi_34887", "poem_class": "老师", "poet_dynasty": "宋朝", "poet": "欧阳修", "poem": "修启：秀才人至②，蒙示书一通，并诗赋杂文两策，谕之曰：“一览以为如何？”某既陋，不足以辱好学者之问，又其少贱而长穷③，其素所为未有足称以取信于人。亦尝有人问者，以不足问之愚，而未尝答人之问。足下④卒然及之，是以愧惧不知所言。虽然，不远数百里走使者以及门，意厚礼勤，何敢不报。某闻古之学者必严其师，师严然后道尊，道尊然后笃敬⑤，笃敬然后能自守，能自守然后果于用，果于用然后不畏而不迁。三代⑥之衰，学校废。至两汉，师道尚存，故其学者各守其经以自用。是以汉之政理文章与其当时之事，后世莫及者，其所从来深矣。后世师法渐坏，而今世无师，则学者不尊严，故自轻其道。轻之则不能至，不至则不能笃信，信不笃则不知所守，守不固则有所畏而物可移。是故学者惟俯仰徇⑦时，以希禄利⑧为急，至于忘本趋末，流而不返⑨。夫以不信不固之心，守不至之学，虽欲果于自用，而莫知其所以用之之道，又况有禄利之诱、刑祸之惧以迁之哉！此足下所谓志古知道之士世所鲜，而未有合者，由此也。足下所为文，用意甚高，卓然有不顾世俗之心，直欲自到于古人。今世之人用心如足下者有几？是则乡曲之中能为足下之师者谓谁，交游之间能发足下之议论者谓谁？学不师则守不一，议论不博则无所发明而究其深。足下之言高趣远，甚善，然所守未一而议论未精，此其病也。窃惟足下之交游能为足下称才誉美者不少，今皆舍之，远而见及，乃知足下是欲求其不至。此古君子之用心也，是以言之不敢隐。夫世无师矣，学者当师经，师经必先求其意，意得则心定，心定则道纯，道纯则充于中者实，中充实则发为文者辉光，施于世者果致⑩。三代、两汉之学，不过此也。足下患世未有合者，而不弃其愚，将某以为合，故敢道此。未知足下之意合否？"},
{"poem_name": "远师", "poem_id": "laoshi_7919", "poem_class": "老师", "poet_dynasty": "唐朝", "poet": "白居易", "poem": "东宫白庶子，南寺远禅师。何处遥相见，心无一事时。"},
{"poem_name": "除夜雪", "poem_id": "chunjie_10341", "poem_class": "春节", "poet_dynasty": "宋朝", "poet": "陆游", "poem": "北风吹雪四更初，嘉瑞天教及岁除。半盏屠苏犹未举，灯前小草写桃符。"},
{"poem_name": "赠王尊师", "poem_id": "laoshi_61863", "poem_class": "老师", "poet_dynasty": "唐朝", "poet": "刘得仁", "poem": "为道常日损，尊师修此心。挂肩黄布被，穿发白蒿簪。符札灵砂字，弦弹古素琴。囊中曾有药，点土亦成金。"},
{"poem_name": "鹧鸪天·立春后即事", "poem_id": "chunjie_34803", "poem_class": "春节", "poet_dynasty": "宋朝", "poet": "刘辰翁", "poem": "旧日桃符管送迎，灯球爆竹斗先赢。鹿门乱走团栾久，才到城门有鼓声。梅弄雪，柳窥晴，残年犹自冷如冰。欲知春色招人醉，须是元宵与踏青。"},
{"poem_name": "和子渊除夜", "poem_id": "chunjie_111708", "poem_class": "春节", "poet_dynasty": "宋朝", "poet": "司马光", "poem": "缇室重飞玉琯灰，物华全与斗杓回。依依残腊无情别，历历新春满眼来。强取酒卮池翠柏，懒开粽叶觅杨梅。男儿努力平生志，肯使功名落草莱。"},
{"poem_name": "守岁", "poem_id": "chunjie_2521", "poem_class": "春节", "poet_dynasty": "宋朝", "poet": "苏轼", "poem": "岁晚相与馈问，为“馈岁”；酒食相邀呼，为“别岁”；至除夜，达旦不眠，为“守岁”，蜀之风俗如是。余官于岐下，岁暮思归而不可得，故为此三诗以寄子由。欲知垂尽岁，有似赴壑蛇。修鳞半已没，去意谁能遮。况欲系其尾，虽勤知奈何。儿童强不睡，相守夜欢哗。晨鸡且勿唱，更鼓畏添挝。坐久灯烬落，起看北斗斜。明年岂无年，心事恐蹉跎。努力尽今夕，少年犹可夸。"},
{"poem_name": "除夜", "poem_id": "chunjie_2520", "poem_class": "春节", "poet_dynasty": "宋朝", "poet": "文天祥", "poem": "乾坤空落落，岁月去堂堂；末路惊风雨，穷边饱雪霜。命随年欲尽，身与世俱忘；无复屠苏梦，挑灯夜未央。"},
{"poem_name": "新年", "poem_id": "chunjie_7494", "poem_class": "春节", "poet_dynasty": "唐朝", "poet": "贾岛", "poem": "嗟以龙钟身，如何岁复新。石门思隐久，铜镜强窥频。花发新移树，心知故国春。谁能平此恨，岂是北宗人。"},
{"poem_name": "除夜有怀", "poem_id": "chunjie_6669", "poem_class": "春节", "poet_dynasty": "唐朝", "poet": "孟浩然", "poem": "五更钟漏欲相催，四气推迁往复回。帐里残灯才去焰，炉中香气尽成灰。渐看春逼芙蓉枕，顿觉寒销竹叶杯。守岁家家应未卧，相思那得梦魂来。"},
{"poem_name": "拜年", "poem_id": "chunjie_2519", "poem_class": "春节", "poet_dynasty": "明朝", "poet": "文征明", "poem": "不求见面惟通谒，名纸朝来满敝庐。我亦随人投数纸，世情嫌简不嫌虚。"},
{"poem_name": "除夜作", "poem_id": "chunjie_2518", "poem_class": "春节", "poet_dynasty": "唐朝", "poet": "高适", "poem": "旅馆寒灯独不眠，客心何事转凄然？故乡今夜思千里，霜鬓明朝又一年。"},
{"poem_name": "烧歌", "poem_id": "chunjie_13439", "poem_class": "春节", "poet_dynasty": "唐朝", "poet": "温庭筠", "poem": "起来望南山，山火烧山田。微红夕如灭，短焰复相连。差差向岩石，冉冉凌青壁。低随回风尽，远照檐茅赤。邻翁能楚言，倚锸欲潸然。自言楚越俗，烧畲为早田。豆苗虫促促，篱上花当屋。废栈豕归栏，广场鸡啄粟。新年春雨晴，处处赛神声。持钱就人卜，敲瓦隔林鸣。卜得山上卦，归来桑枣下。吹火向白茅，腰镰映赪蔗。风驱槲叶烟，槲树连平山。迸星拂霞外，飞烬落阶前。仰面呻复嚏，鸦娘咒丰岁。谁知苍翠容，尽作官家税。"},
{"poem_name": "春思", "poem_id": "chunjie_662", "poem_class": "春节", "poet_dynasty": "唐朝", "poet": "皇甫冉", "poem": "莺啼燕语报新年，马邑龙堆路几千。家住层城临汉苑，心随明月到胡天。机中锦字论长恨，楼上花枝笑独眠。为问元戎窦车骑，何时返旆勒燕然。"},
{"poem_name": "丁卯元日", "poem_id": "chunjie_2526", "poem_class": "春节", "poet_dynasty": "明朝", "poet": "钱谦益", "poem": "一樽岁酒拜庭除，稚子牵衣慰屏居。奉母犹欣餐有肉，占年更喜梦维鱼。钩帘欲连新巢燕，涤砚还疏旧著书。旋了比邻鸡黍局，并无尘事到吾庐。"},
{"poem_name": "除夜", "poem_id": "chunjie_26864", "poem_class": "春节", "poet_dynasty": "唐朝", "poet": "徐铉", "poem": "寒灯耿耿漏迟迟，送故迎新了不欺。往事并随残历日，春风宁识旧容仪。预惭岁酒难先饮，更对乡傩羡小儿。吟罢明朝赠知己，便须题作去年诗。"},
{"poem_name": "元日", "poem_id": "chunjie_1748", "poem_class": "春节", "poet_dynasty": "宋朝", "poet": "王安石", "poem": "爆竹声中一岁除，春风送暖入屠苏。千门万户曈曈日，总把新桃换旧符。"},
{"poem_name": "九日登巴台", "poem_id": "juhua_8034", "poem_class": "菊花", "poet_dynasty": "唐朝", "poet": "白居易", "poem": "黍香酒初熟，菊暖花未开。闲听竹枝曲，浅酌茱萸杯。去年重阳日，漂泊湓城隈。今岁重阳日，萧条巴子台。旅鬓寻已白，乡书久不来。临觞一搔首，座客亦裴回。"},
{"poem_name": "渔家傲·九月重阳还又到", "poem_id": "juhua_15191", "poem_class": "菊花", "poet_dynasty": "宋朝", "poet": "欧阳修", "poem": "九月重阳还又到。东篱菊放金钱小。月下风前愁不少。谁语笑。吴娘捣练腰肢袅。槁叶半轩慵更扫。凭阑岂是闲临眺。欲向南云新雁道。休草草。来时觅取伊消耗。"},
{"poem_name": "双调·碧玉箫", "poem_id": "juhua_734", "poem_class": "菊花", "poet_dynasty": "元朝", "poet": "关汉卿", "poem": "怕见春归，枝上柳绵飞。静掩香闺，帘外晓莺啼。恨天涯锦字稀，梦才郎翠被知。宽尽衣，一搦腰肢细；痴，暗暗添憔悴。秋景堪题，红叶满山溪。松径偏宜，黄菊绕东篱。正清樽斟泼醅，有白衣劝酒杯。官品极，到底成何济？归，学取渊明醉。"},
{"poem_name": "招在伯", "poem_id": "juhua_69949", "poem_class": "菊花", "poet_dynasty": "宋朝", "poet": "赵蕃", "poem": "忽忽重阳今一月，菊花数朵见城根。前诗有约能从否，不厌张罗幸过门。"},
{"poem_name": "丙子重九二首", "poem_id": "juhua_73277", "poem_class": "菊花", "poet_dynasty": "宋朝", "poet": "苏轼", "poem": "三年瘴海上，越峤真我家。登山作重九，蛮菊秋未花。唯有黄茅根，堆垅生坳窊。蜑酒蘖众毒，酸甜如梨楂。何以侑一樽，邻翁馈蛙蛇。亦复强取醉，欢谣杂悲嗟。今年吁恶岁，僵仆如乱麻。此会我虽健，狂风卷朝霞。使我如霜月，孤光挂天涯。西湖不欲往，墓树号寒鸦。穷途不择友，过眼如乱云。余子谁复数，坐阅两使君。共饮去年堂，俯看秋水纹。此水与此人，相追两澐々。老去各休息，造物嗟长勤。佳哉此令节，不惜与子分。何以娱我客，游鱼在清濆。水师三百指，铁网欲掩群。获多虽一快，买放尤可欣。此乐真不朽，明年我归耘。"},
{"poem_name": "重阳日寄上饶李明府", "poem_id": "juhua_33629", "poem_class": "菊花", "poet_dynasty": "唐朝", "poet": "刘商", "poem": "重阳秋雁未衔芦，始觉他乡节候殊。旅馆但知闻蟋蟀，邮童不解献茱萸。陶潜何处登高醉，倦客停桡一事无。来岁公田多种黍，莫教黄菊笑杨朱。"},
{"poem_name": "菊", "poem_id": "juhua_25417", "poem_class": "菊花", "poet_dynasty": "唐朝", "poet": "罗隐", "poem": "篱落岁云暮，数枝聊自芳。雪裁纤蕊密，金拆小苞香。千载白衣酒，一生青女霜。春丛莫轻薄，彼此有行藏。"},
{"poem_name": "九月十日即事", "poem_id": "juhua_4242", "poem_class": "菊花", "poet_dynasty": "唐朝", "poet": "李白", "poem": "昨日登高罢，今朝更举觞。菊花何太苦，遭此两重阳？"},
{"poem_name": "野人饷菊有感", "poem_id": "juhua_185900", "poem_class": "菊花", "poet_dynasty": "明朝", "poet": "张煌言", "poem": "战罢秋风笑物华，野人偏自献黄花。已看铁骨经霜老，莫遣金心带雨斜。"},
{"poem_name": "寒菊", "poem_id": "juhua_58559", "poem_class": "菊花", "poet_dynasty": "宋朝", "poet": "郑思肖", "poem": "花开不并百花丛，独立疏篱趣未穷。宁可枝头抱香死，何曾吹落北风中。"},
{"poem_name": "秋暑", "poem_id": "juhua_43425", "poem_class": "菊花", "poet_dynasty": "宋朝", "poet": "张嵲", "poem": "涉旬秋暑不可触，发疏被汗如膏沐。忽然三日风撼山，冬裘未具肤生粟。去年登高作重九，黄菊未开新酒熟。今年无酒不登高，独行漫绕庭边菊。中原季月欲折胶，江界陨霜无脱木。拥鼻从今四序移，遮眼残书岂真读。"},
{"poem_name": "白露为霜", "poem_id": "juhua_36268", "poem_class": "菊花", "poet_dynasty": "唐朝", "poet": "颜粲", "poem": "悲秋将岁晚，繁露已成霜。遍渚芦先白，沾篱菊自黄。应钟鸣远寺，拥雁度三湘。气逼襦衣薄，寒侵宵梦长。满庭添月色，拂水敛荷香。独念蓬门下，穷年在一方。"},
{"poem_name": "洛神赋", "poem_id": "juhua_526", "poem_class": "菊花", "poet_dynasty": "三国", "poet": "曹植", "poem": "黄初三年，余朝京师，还济洛川。古人有言，斯水之神，名曰宓（fú）妃。感宋玉对楚王神女之事，遂作斯赋，其词曰：余从京域，言归东藩，背伊阙，越轘(huán)辕，经通谷，陵景山。日既西倾，车殆马烦。尔乃税驾乎蘅皋(hénggāo)，秣（mò）驷乎芝田，容与乎阳林，流眄(miǎn)乎洛川。于是精移神骇，忽焉思散。俯则未察，仰以殊观。睹一丽人，于岩之畔。乃援御者而告之曰：“尔有觌(dí)于彼者乎？彼何人斯，若此之艳也！”御者对曰：“臣闻河洛之神，名曰宓妃。然则君王所见，无乃是乎？其状若何，臣愿闻之。”余告之曰：其形也，翩若惊鸿，婉若游龙，荣曜（yào）秋菊，华茂春松。髣髴（fǎngfú）兮若轻云之蔽月，飘飖（yáo)兮若流风之回雪。远而望之，皎若太阳升朝霞。迫而察之，灼若芙蕖(qú)出渌(lù)波。秾（nóng）纤得衷，修短合度。肩若削成，腰如约素。延颈秀项，皓质呈露，芳泽无加，铅华弗御。云髻峨峨，修眉联娟，丹唇外朗，皓齿内鲜。明眸善睐，靥(yè)辅承权，瓌(guī)姿艳逸，仪静体闲。柔情绰态，媚于语言。奇服旷世，骨象应图。披罗衣之璀粲兮，珥(ěr)瑶碧之华琚(jū)。戴金翠之首饰，缀明珠以耀躯。践远游之文履，曳雾绡(xiāo)之轻裾(jū)。微幽兰之芳蔼(ǎi)兮，步踟(chí)蹰(chú)于山隅(yú)。于是忽焉纵体，以遨以嬉。左倚采旄(máo)，右荫桂旗。攘皓腕于神浒兮，采湍(tuān)濑之玄芝。余情悦其淑美兮，心振荡而不怡。无良媒以接欢兮，托微波而通辞。愿诚素之先达兮，解玉佩以要之。嗟佳人之信修，羌习礼而明诗。抗琼珶(dì)以和予兮，指潜渊而为期。执眷眷之款实兮，惧斯灵之我欺。感交甫之弃言兮，怅犹豫而狐疑。收和颜而静志兮，申礼防以自持。于是洛灵感焉，徙倚彷徨。神光离合，乍阴乍阳。竦(sǒng)轻躯以鹤立，若将飞而未翔。践椒涂之郁烈，步蘅薄而流芳。超长吟以永慕兮，声哀厉而弥长。尔乃众灵杂遝(tà)，命俦(chóu)啸侣。或戏清流，或翔神渚。或采明珠，或拾翠羽。从南湘之二妃，携汉滨之游女。叹匏(páo)瓜之无匹兮，咏牵牛之独处。扬轻袿(guī)之猗靡(yīmí)兮，翳(yì)修袖以延伫。体迅飞凫，飘忽若神。凌波微步，罗袜生尘。动无常则，若危若安。进止难期，若往若还。转眄(miǎn)流精，光润玉颜。含辞未吐，气若幽兰。华容婀娜，令我忘餐。于是屏翳收风，川后静波。冯夷鸣鼓，女娲清歌。腾文鱼以警乘，鸣玉鸾以偕逝。六龙俨其齐首，载云车之容裔。鲸鲵(ní)踊而夹毂(gǔ)，水禽翔而为卫。于是越北沚(zhǐ)，过南冈，纡素领，回清阳，动朱唇以徐言，陈交接之大纲。恨人神之道殊兮，怨盛年之莫当。抗罗袂以掩涕兮，泪流襟之浪浪。悼良会之永绝兮，哀一逝而异乡。无微情以效爱兮，献江南之明珰(dāng)。虽潜处于太阴，长寄心于君王。忽不悟其所舍，怅神宵而蔽光。于是背下陵高，足往神留。遗情想像，顾望怀愁。冀灵体之复形，御轻舟而上溯。浮长川而忘返，思绵绵而增慕。夜耿耿而不寐，沾繁霜而至曙。命仆夫而就驾，吾将归乎东路。揽騑(fēi)辔(pèi)以抗策，怅盘桓而不能去。"},
{"poem_name": "记梦·我梦结束游何邦", "poem_id": "lushan_52130", "poem_class": "庐山", "poet_dynasty": "宋朝", "poet": "陆游", "poem": "我梦结束游何邦，小憩野馆临幽窗。千峰庐山锦绣谷，一水蜀道玻璃江。春耕叱犊翁眉厖，晓汲负盎女髻双。忽然梦断已鸡唱，拥衾坐待邻钟撞。"},
{"poem_name": "登庐山五老峰", "poem_id": "lushan_4260", "poem_class": "庐山", "poet_dynasty": "唐朝", "poet": "李白", "poem": "庐山东南五老峰，青天削出金芙蓉。九江秀色可揽结，吾将此地巢云松。"},
{"poem_name": "寄题万安萧和卿云冈书院", "poem_id": "lushan_66776", "poem_class": "庐山", "poet_dynasty": "宋朝", "poet": "杨万里", "poem": "君不见南轩先生以道鸣，岳麓书院陶诸生。君不见晦庵先生妙经学，庐山书院榜白鹿。吾乡萧君八叶孙，云冈筑斋高入云。芝兰玉树争绩文，江湖鹄袍争骏奔。愿师朱张两先生，驷马高盖塞里门。"},
{"poem_name": "次韵孔平仲著作见寄四首·昔在京城南", "poem_id": "lushan_82266", "poem_class": "庐山", "poet_dynasty": "宋朝", "poet": "苏辙", "poem": "昔在京城南，成均封茅屋。清晨屣履过，不顾车击毂。时有江南生，能使多士服。同侪畏锋锐，兄弟更驰逐。文成剧翻水，赋罢有余烛。连收领底髭，未耗髀中肉。飞腾困中路，黾勉啄场粟。归来九江上，家有十亩竹。一官粗包裹，万卷中自足。还如白司马，日听杜鹃哭。我来万里外，命与江波触。罪重惭故人，囊空仰微禄。已为达士笑，尚谓愚者福。米盐日草草，奔走常碌碌。尺书慰贫病，佳句烂圭玉。多难畏人知，胡为强题目。徂年慕桑梓，归念寄鸿鹄。但愿洗余愆，躬耕江一曲。共居天地间，大类一间屋。推排出高下，何异车转毂。死生本昼夜，祸福固倚伏。谁令尘垢昏，浪与纷华逐。譬如薪中火，外照不自烛。感君探至道，劝我减粱肉。虚心有遗味，实腹不须粟。芬敷谢桃杏，清劲比松竹。息微知气定，睡少验神足。胡为嗜一饱，坐使百神哭。要知丹砂异，不受腥腐触。可怜山林姿，自缚斗升禄。君看出世士，肯屑世间福。宁従市井游，与众同碌碌。不愿束冠裳，腰金佩鸣玉。斯人今何在，未易识凡目。恐在庐山中，飞翔逐黄鹄。试用物色寻，应歌紫芝曲。百病侵形骸，渐老同破屋。中有一寸空，能用辐与毂。忽如丹砂走，不受凡火伏。前瞻已不远，后蹑愈难逐。将炊甑中饭，未悟窗下烛。聪明役声形，口腹嗜鱼肉。尘泥翳泉井，荆棘败禾粟。未知按妙指，漫欲理丝竹。庐山多名缁，过客礼白足。达观等存亡，世欲强歌哭。确然金石心，不畏蚊蚋触。顺忍为裳衣，供施谢荣禄。真人我自有，渡海笑徐福。众皆指庸庸，自顾非碌碌。愧君诗意厚，桃李报琼玉。举网罗众禽，有获非一目。喧啾定无用，要自取黄鹄。君看大方家，慎勿留一曲。治生非所长，儿女惊满屋。作官又迂疏，不望载朱毂。因缘挂罪罟，未许即潜伏。空余读书病，日与古人逐。老妻怜眼昏，入夜屏灯烛。上官念贫窭，时节馈醪肉。衰年类蒲柳，世事剧麻粟。数日望归田，寄语先栽竹。文章亦细事，勤苦定何足。君诗四相攻，欲看守陴哭。愧无即墨巧，不解火牛触。自非太学生，彫琢事干禄。安心已近道，闭口岂非福。胡为调狂祠，玉石相落碌。腹中抱丹砂，舌下漱白玉。作诗虽云好，未免乱心目。奕秋教二人，不取志鸿鹄。摩诘非不言，遗韵寄终曲。"},
{"poem_name": "甘雨应祈·数日虽蒙霢霂沾", "poem_id": "lushan_88225", "poem_class": "庐山", "poet_dynasty": "宋朝", "poet": "范成大", "poem": "数日虽蒙霢霂沾，浥尘终恨太廉纤。今朝健起巡檐看，恰似庐山看水帘。"},
{"poem_name": "览显忠上人诗", "poem_id": "lushan_75731", "poem_class": "庐山", "poet_dynasty": "宋朝", "poet": "梅尧臣", "poem": "昔读远公传，颇闻高行僧。庐山将欲雪，瀑布结成冰。寻迹数百载，历危千万层。师来笑贾岛，任教飞片落杯中。晓来城郭遮无路，阮籍驱车莫叹穷。"},
{"poem_name": "寒栖子歌", "poem_id": "lushan_20360", "poem_class": "庐山", "poet_dynasty": "唐朝", "poet": "皎然", "poem": "君在庐山知不群，有疑是鹤又是云。生死尘埃污不得，眼前荣利徒纷纷。今日惠然来访我，酒榼书囊肩背荷。拂除衣上饵烟霞，昨夜胥门宿蔡家。天然不饮亦不食，抛名换姓觅不得。且向人间作酒仙，不肯将身生羽翼。停形为饵天地根，世人皆死我独存。洗虑因吞清明箓，世人皆贪我常足。栖子妙今道已成，手把玄枢心运冥。能令鬼哭神效灵，身如飘风不可绊。朝游崆峒夕汗漫，向来坐客犹未散。忽忆罗浮欲去时，遥指孤云作路岐。海上仙游不可见，人间日落空桑枝。"},
{"poem_name": "留别公安太易沙门", "poem_id": "lushan_5916", "poem_class": "庐山", "poet_dynasty": "唐朝", "poet": "杜甫", "poem": "隐居欲就庐山远，丽藻初逢休上人。数问舟航留制作，长开箧笥拟心神。沙村白雪仍含冻，江县红梅已放春。先蹋炉峰置兰若，徐飞锡杖出风尘。"},
{"poem_name": "初入庐山三首", "poem_id": "lushan_73486", "poem_class": "庐山", "poet_dynasty": "宋朝", "poet": "苏轼", "poem": "青山若无素，偃蹇不相亲。要识庐山面，他年是故人。自昔怀清赏，神游杳蔼间。如今不是梦，真个在庐山。芒鞋青竹杖，自挂百钱游。可怪深山里，人人识故侯。"},
{"poem_name": "归朝欢·我梦扁舟浮震泽", "poem_id": "lushan_10190", "poem_class": "庐山", "poet_dynasty": "宋朝", "poet": "苏轼", "poem": "“我梦扁舟浮震泽。雪浪横江千顷白。觉来满眼是庐山，倚天无数开青壁。”盖实梦也。然公诗复云：“扁舟震泽定何时，满眼庐山觉又非。”我梦扁舟浮震泽。雪浪摇空千顷白。觉来满眼是庐山，倚天无数开青壁。此生长接淅。与君同是江南客。梦中游，觉来清赏，同作飞梭掷。明日西风还挂席。唱我新词泪沾臆。灵均去后楚山空，沣阳兰芷无颜色。君才如梦得。武陵更在西南极。竹枝词，莫摇新唱，谁谓古今隔。"},
{"poem_name": "题西林壁", "poem_id": "lushan_312", "poem_class": "庐山", "poet_dynasty": "宋朝", "poet": "苏轼", "poem": "横看成岭侧成峰，远近高低各不同。不识庐山真面目，只缘身在此山中。"},
{"poem_name": "九日临渭亭侍宴应制得长字", "poem_id": "chongyangjie_17401", "poem_class": "重阳节", "poet_dynasty": "唐朝", "poet": "沈佺期", "poem": "御气幸金方，凭高荐羽觞。魏文颁菊蕊，汉武赐萸房。秋变铜池色，晴添银树光。年年重九庆，日月奉天长。"},
{"poem_name": "行军九日思长安故园", "poem_id": "chongyangjie_2252", "poem_class": "重阳节", "poet_dynasty": "唐朝", "poet": "岑参", "poem": "强欲登高去，无人送酒来。遥怜故园菊，应傍战场开。"},
{"poem_name": "九日感赋", "poem_id": "chongyangjie_35640", "poem_class": "重阳节", "poet_dynasty": "近现代", "poet": "秋瑾", "poem": "百结愁肠郁不开，此生惆怅异乡来。思亲堂上茱初插，忆妹窗前句乍裁。对菊难逢元亮酒，登楼愧乏仲宣才。良时佳节成辜负，旧日欢场半是苔。"},
{"poem_name": "水调歌头·隐括杜牧之齐山诗", "poem_id": "chongyangjie_934", "poem_class": "重阳节", "poet_dynasty": "宋朝", "poet": "朱熹", "poem": "江水浸云影，鸿雁欲南飞。携壶结客何处？空翠渺烟霏。尘世难逢一笑，况有紫萸黄菊，堪插满头归。风景今朝是，身世昔人非。酬佳节，须酩酊，莫相违。人生如寄，何事辛苦怨斜晖。无尽今来古往，多少春花秋月，那更有危机。与问牛山客，何必独沾衣。"},
{"poem_name": "九日登高", "poem_id": "chongyangjie_7353", "poem_class": "重阳节", "poet_dynasty": "唐朝", "poet": "王昌龄", "poem": "青山远近带皇州，霁景重阳上北楼。雨歇亭皋仙菊润，霜飞天苑御梨秋。茱萸插鬓花宜寿，翡翠横钗舞作愁。谩说陶潜篱下醉，何曾得见此风流。"},
{"poem_name": "王正之提刑见和茉莉小诗甚工·南花宜夏不禁凉", "poem_id": "chongyangjie_89298", "poem_class": "重阳节", "poet_dynasty": "宋朝", "poet": "范成大", "poem": "南花宜夏不禁凉，犹绕珍丛觅旧香。留得典刑传菊圃，别篘新酒待重阳。"},
{"poem_name": "一落索·瘦得黄花能小", "poem_id": "chongyangjie_95787", "poem_class": "重阳节", "poet_dynasty": "宋朝", "poet": "方岳", "poem": "瘦得黄花能小。一帘香杳。东篱云冷正愁予，犹幸是、西风少。叶下亭皋渺渺。秋何为者。无钱持蟹对黄花，又孤负、重阳地。"},
{"poem_name": "满江红·岁岁登高", "poem_id": "chongyangjie_49385", "poem_class": "重阳节", "poet_dynasty": "宋朝", "poet": "吴潜", "poem": "岁岁登高，算难得、今年美景。尽敛却、雨霾风障，雾沈云暝。远岫四呈青欲滴，长空一抹明于镜。更天教、老子放眉头，边烽静。数本菊，香能劲。数朵桂，香尤胜。向尊前一笑，几多清兴。安得便如彭泽去，不妨且作山翁酩。尽古今、成败共兴亡，都休省。"},
{"poem_name": "书陶潜醉石", "poem_id": "chongyangjie_4838", "poem_class": "重阳节", "poet_dynasty": "五代", "poet": "王贞白", "poem": "片石陶真性，非为麹糵昏。争如累月醉，不笑独醒人。积叠莓苔色，交加薜荔根。至今重九日，犹待白衣魂。"},
{"poem_name": "武陵春·九日黄花如有意", "poem_id": "chongyangjie_12782", "poem_class": "重阳节", "poet_dynasty": "宋朝", "poet": "晏几道", "poem": "九日黄花如有意，依旧满珍丛。谁似龙山秋兴浓。吹帽落西风。年年岁岁登高节，欢事旋成空。几处佳人此会同。今在泪痕中。"},
{"poem_name": "酬晋侍御见寄", "poem_id": "chongyangjie_14590", "poem_class": "重阳节", "poet_dynasty": "唐朝", "poet": "李端", "poem": "野客蒙诗赠，殊恩欲报难。本求文举识，不在子真官。细雨双林暮，重阳九日寒。贫斋一丛菊，愿与上宾看。"},
{"poem_name": "醉花阴·老去悲秋人转瘦", "poem_id": "chongyangjie_35024", "poem_class": "重阳节", "poet_dynasty": "宋朝", "poet": "赵长卿", "poem": "老去悲秋人转瘦。更异乡重九。人意自凄凉，只有茱萸，岁岁香依旧。登高无奈空搔首。落照归鸦后。六代旧江山，满眼兴亡，一洗黄花酒。"},
{"poem_name": "题太公钓渭图", "poem_id": "laoshi_2640", "poem_class": "老师", "poet_dynasty": "明朝", "poet": "刘基", "poem": "璇室群酣夜，璜溪独钓时。浮云看富贵，流水淡须眉。偶应非熊兆，尊为帝者师。轩裳如固有，千载起人思。"},
{"poem_name": "丁丑九日", "poem_id": "chongyangjie_104970", "poem_class": "重阳节", "poet_dynasty": "明朝", "poet": "杨慎", "poem": "燕台九日罢登临，节物萧条入楚吟。关塞骅骝迷去路，朔风鸿雁滞归音。仙游御宿山川远，白露清霜日夜深。云际侧身愁北望，天涯怀抱可能禁？"},
{"poem_name": "寄周愚卿昆仲", "poem_id": "chongyangjie_70370", "poem_class": "重阳节", "poet_dynasty": "宋朝", "poet": "赵蕃", "poem": "四时佳节惟重九，况接君家鸿雁行。乃以病躯亲药石，坐妨山屐共壶觞。别来忽忽春逾仲，望极悠悠昼莫常。想见回头登眺地，清源云合鹭洲长。"},
{"poem_name": "戏答王子予送凌风菊二首·病来孤负鸬鹚杓", "poem_id": "chongyangjie_78599", "poem_class": "重阳节", "poet_dynasty": "宋朝", "poet": "黄庭坚", "poem": "病来孤负鸬鹚杓，禅板蒲团入眼中。浪说闲居爱重九，黄花应笑白头翁。"},
{"poem_name": "新竹", "poem_id": "laoshi_2643", "poem_class": "老师", "poet_dynasty": "清朝", "poet": "郑板桥", "poem": "新竹高于旧竹枝，全凭老干为扶持。明年再有新生者，十丈龙孙绕凤池。"},
{"poem_name": "中和乐九章·歌公卿第八", "poem_id": "laoshi_12130", "poem_class": "老师", "poet_dynasty": "唐朝", "poet": "卢照邻", "poem": "蹇蹇三事，师师百僚。群龙在职，振鹭盈朝。丰金辉首，珮玉鸣腰。青蒲翼翼，丹地翘翘。歌云佐汉，捧日匡尧。天工人代，邈邈昭昭。"},
{"poem_name": "送僧往金州", "poem_id": "laoshi_13016", "poem_class": "老师", "poet_dynasty": "唐朝", "poet": "张籍", "poem": "闻道谿阴山水好，师行一一遍经过。事须觅取堪居处，若个溪头药最多。"},
{"poem_name": "将之泸郡旅次遂州遇裴晤员外谪居于此话旧凄凉因寄二首", "poem_id": "laoshi_31036", "poem_class": "老师", "poet_dynasty": "唐朝", "poet": "郑谷", "poem": "谁解登高问上玄，谪仙何事谪诗仙，云遮列宿离华省，树荫澄江入野船。黄鸟晚啼愁瘴雨，青梅早落中蛮烟。不知几首南行曲，留与巴儿万古传。昔年共照松溪影，松折溪荒僧已无。今日重思锦城事，雪销花谢梦何殊。乱离未定身俱老，骚雅全休道甚孤。我拜师门更南去，荔枝春熟向渝泸。"},
{"poem_name": "以读书破万卷下笔如有神为韵赋十诗送赵然然·鲁语第一篇", "poem_id": "laoshi_38746", "poem_class": "老师", "poet_dynasty": "元朝", "poet": "方回", "poem": "鲁语第一篇，子曰即次有。有子与曾子，专美孔圣后。乃知古学者，尊师复重友。君之师友何，殆不止韩柳。"},
{"poem_name": "奉和令公绿野堂种花", "poem_id": "laoshi_2641", "poem_class": "老师", "poet_dynasty": "唐朝", "poet": "白居易", "poem": "绿野堂开占物华，路人指道令公家。令公桃李满天下，何用堂前更种花。"},
{"poem_name": "永遇乐·长忆别时", "poem_id": "sinian_321", "poem_class": "思念", "poet_dynasty": "宋朝", "poet": "苏轼", "poem": "孙巨源以八月十五日离海州，坐别于景疏楼上。既而与余会于润州，至楚州乃别。余以十一月十五日至海州，与太守会于景疏楼上，作此词以寄巨源。长忆别时，景疏楼上，明月如水。美酒清歌，留连不住，月随人千里。别来三度，孤光又满，冷落共谁同醉？卷珠帘、凄然顾影，共伊到明无寐。今朝有客，来从濉上，能道使君深意。凭仗清淮，分明到海，中有相思泪。而今何在？西垣清禁，夜永露华侵被。此时看、回廊晓月，也应暗记。"},
{"poem_name": "虢中酬陕西甄判官见赠", "poem_id": "sinian_11621", "poem_class": "思念", "poet_dynasty": "唐朝", "poet": "岑参", "poem": "微才弃散地，拙宦惭清时。白发徒自负，青云难可期。胡尘暗东洛，亚相方出师。分陕振鼓鼙，二崤满旌旗。夫子廊庙器，迥然青冥姿。阃外佐戎律，幕中吐兵奇。前者驿使来，忽枉行军诗。昼吟庭花落，夜讽山月移。昔君隐苏门，浪迹不可羁。诏书自征用，令誉天下知。别来春草长，东望转相思。寂寞山城暮，空闻画角悲。"},
{"poem_name": "三姝媚·烟光摇缥瓦", "poem_id": "sinian_1727", "poem_class": "思念", "poet_dynasty": "宋朝", "poet": "史达祖", "poem": "烟光摇缥瓦，望晴檐多风，柳花如洒。锦瑟横床，想泪痕尘影，凤弦常下。倦出犀帷，频梦见、王孙骄马。讳道相思，偷理绡裙，自惊腰衩。惆怅南楼遥夜，记翠箔张灯，枕肩歌罢。又入铜驼，遍旧家门巷，首询声价。可惜东风，将恨与、闲花俱谢。记取崔徽模样，归来暗写。"},
{"poem_name": "双调·蟾宫曲·送客之武昌", "poem_id": "sinian_23627", "poem_class": "思念", "poet_dynasty": "元朝", "poet": "周德清", "poem": "送客之武昌折垂杨都是残枝，诗满银笺，酒劝金卮。自在庐山，君游鄂渚，两地相思。白鹿洞谁谈旧史？黄鹤楼又有新诗。拈断吟髭，笑把霜毫，满写乌丝。别友唾珠玑点破湖光，千变云霞，一字文章。吴楚东南，江山雄壮，诗酒疏狂。正鸡黍樽前月朗，又鲈莼江上风凉！记取他乡，落日观山，夜雨连床。宰金头黑脚天鹅，客有钟期，座有韩娥。吟既能吟，听还能听，歌也能歌。和《白雪》新来较可，放行云飞去如何？醉睹银河，灿灿蟾孤，点点星多。倚蓬窗无语嗟呀，七件儿全无，做甚么人家？柴似灵芝，油如甘露，米若丹砂。酱瓮儿恰才梦撒，盐瓶儿又告消乏。茶也无多，醋也无多。七件事尚且艰难，怎生教我折柳攀花？"},
{"poem_name": "春梦", "poem_id": "sinian_2250", "poem_class": "思念", "poet_dynasty": "唐朝", "poet": "岑参", "poem": "洞房昨夜春风起，故人尚隔湘江水。枕上片时春梦中，行尽江南数千里。"},
{"poem_name": "殿前欢·离思", "poem_id": "sinian_794", "poem_class": "思念", "poet_dynasty": "元朝", "poet": "张可久", "poem": "月笼沙，十年心事付琵琶。相思懒看帏画，人在天涯。春残豆蔻花，情寄鸳鸯帕，香冷荼蘼架。旧游台榭，晓梦窗纱。"},
{"poem_name": "鹧鸪天·醉拍春衫惜旧香", "poem_id": "sinian_284", "poem_class": "思念", "poet_dynasty": "宋朝", "poet": "晏几道", "poem": "醉拍春衫惜旧香。天将离恨恼疏狂。年年陌上生秋草，日日楼中到夕阳。云渺渺，水茫茫。征人归路许多长。相思本是无凭语，莫向花笺费泪行。"},
{"poem_name": "高阳台·和周草窗寄越中诸友韵", "poem_id": "sinian_1899", "poem_class": "思念", "poet_dynasty": "宋朝", "poet": "王沂孙", "poem": "残雪庭阴，轻寒帘影，霏霏玉管春葭。小帖金泥，不知春在谁家。相思一夜窗前梦，奈个人、水隔天遮。但凄然，满树幽香，满地横斜。江南自是离愁苦，况游骢古道，归雁平沙。怎得银笺，殷勤与说年华。如今处处生芳草，纵凭高、不见天涯。更消他，几度春风，几度飞花。"},
{"poem_name": "采桑子·白衣裳凭朱阑立", "poem_id": "sinian_2159", "poem_class": "思念", "poet_dynasty": "清朝", "poet": "纳兰容若", "poem": "白衣裳凭朱阑立，凉月趖西。点鬓霜微，岁晏知君归不归？残更目断传书雁，尺素还稀。一味相思，准拟相看似旧时。"},
{"poem_name": "江夏行", "poem_id": "sinian_273", "poem_class": "思念", "poet_dynasty": "唐朝", "poet": "李白", "poem": "忆昔娇小姿，春心亦自持。为言嫁夫婿，得免长相思。谁知嫁商贾，令人却愁苦。自从为夫妻，何曾在乡土？去年下扬州，相送黄鹤楼。眼看帆去远，心逐江水流，只言期一载，谁谓历三秋。使妾肠欲断，恨君情悠悠。东家西舍同时发，北去南来不逾月。未知行李游何方，作个音书能断绝。适来往南浦，欲问西江船。正见当垆女，红妆二八年。一种为人妻，独自多悲凄。对镜便垂泪，逢人只欲啼。不如轻薄儿，旦暮长追随。悔作商人妇，青春长别离。如今正好同欢乐，君去容华谁得知？"},
{"poem_name": "蝶恋花·离小益作", "poem_id": "sinian_10393", "poem_class": "思念", "poet_dynasty": "宋朝", "poet": "陆游", "poem": "陌上箫声寒食近。雨过园林，花气浮芳润。千里斜阳钟欲暝，凭高望断南楼信。海角天涯行略尽。三十年间，无处无遗恨。天若有情终欲问，忍教霜点相思鬓。"},
{"poem_name": "满江红·敲碎离愁", "poem_id": "sinian_1383", "poem_class": "思念", "poet_dynasty": "宋朝", "poet": "辛弃疾", "poem": "敲碎离愁，纱窗外、风摇翠竹。人去后、吹箫声断，倚楼人独。满眼不堪三月暮，举头已觉千山绿。但试将一纸寄来书，从头读。相思字，空盈幅；相思意，何时足？滴罗襟点点，泪珠盈掬。芳草不迷行客路，垂杨只碍离人目。最苦是、立尽月黄昏，阑干曲。"},
{"poem_name": "望湘人·厌莺声到枕", "poem_id": "sinian_1722", "poem_class": "思念", "poet_dynasty": "宋朝", "poet": "贺铸", "poem": "厌莺声到枕，花气动帘，醉魂愁梦相半。被惜余薰，带惊剩眼，几许伤春春晚。泪竹痕鲜，佩兰香老，湘天浓暖。记小江风月佳时，屡约非烟游伴。须信鸾弦易断。奈云和再鼓，曲终人远。认罗袜无踪，旧处弄波清浅。青翰棹舣，白苹洲畔，尽目临皋飞观。不解寄、一字相思，幸有归来双燕。"},
{"poem_name": "晚泊江镇", "poem_id": "xiatian_82", "poem_class": "夏天", "poet_dynasty": "唐朝", "poet": "骆宾王", "poem": "四运移阴律，三翼泛阳侯。荷香销晚夏，菊气入新秋。夜乌喧粉堞，宿雁下芦洲。海雾笼边徼，江风绕戍楼。转蓬惊别渚，徙橘怆离忧。魂飞灞陵岸，泪尽洞庭流。振影希鸿陆，逃名谢蚁丘。还嗟帝乡远，空望白云浮。"},
{"poem_name": "天净沙·夏", "poem_id": "xiatian_500", "poem_class": "夏天", "poet_dynasty": "元朝", "poet": "白朴", "poem": "云收雨过波添，楼高水冷瓜甜，绿树阴垂画檐。纱厨藤簟，玉人罗扇轻缣。"},
{"poem_name": "题从叔述灵岩山壁", "poem_id": "xiatian_7187", "poem_class": "夏天", "poet_dynasty": "唐朝", "poet": "孟郊", "poem": "换却世上心，独起山中情。露衣凉且鲜，云策高复轻。喜见夏日来，变为松景清。每将逍遥听，不厌飕飗声。远念尘末宗，未疏俗间名。桂枝妄举手，萍路空劳生。仰谢开净弦，相招时一鸣。"},
{"poem_name": "夏意", "poem_id": "xiatian_185632", "poem_class": "夏天", "poet_dynasty": "宋朝", "poet": "苏舜钦", "poem": "别院深深夏席清，石榴开遍透帘明。树阴满地日当午，梦觉流莺时一声。"},
{"poem_name": "夏暑正隆望秋得雨风赋长句", "poem_id": "xiatian_37598", "poem_class": "夏天", "poet_dynasty": "宋朝", "poet": "释文珦", "poem": "夏日烈烈扬晖光，阳气入土土力强。望秋三日雨滂滂，庶物浡然俱阜昌。雨暘时若异咎恒，秔稻薿薿如人长。西风朝夕吹新凉，风来已作酒饭香。老农再拜谢穹苍，此去足以供烝尝。只今吏卒多豺狼，唯恐肆威回夺攘。一粒不得入我肠，父子悲啼茹糟糠。愿将此意达君王，毋官贪冒官循良。"},
{"poem_name": "夏日辨玉法师茅斋", "poem_id": "xiatian_6758", "poem_class": "夏天", "poet_dynasty": "唐朝", "poet": "孟浩然", "poem": "夏日茅斋里，无风坐亦凉。竹林深笋穊，藤架引梢长。燕觅巢窠处，蜂来造蜜房。物华皆可玩，花蕊四时芳。"},
{"poem_name": "东京府县诸公与綦毋潜李颀相送至白马寺宿", "poem_id": "xiatian_7474", "poem_class": "夏天", "poet_dynasty": "唐朝", "poet": "王昌龄", "poem": "鞍马上东门，裴回入孤舟。贤豪相追送，即棹千里流。赤岸落日在，空波微烟收。薄宦忘机括，醉来即淹留。月明见古寺，林外登高楼。南风开长廊，夏夜如凉秋。江月照吴县，西归梦中游。"},
{"poem_name": "三月晦日偶题", "poem_id": "xiatian_11915", "poem_class": "夏天", "poet_dynasty": "宋朝", "poet": "秦观", "poem": "节物相催各自新，痴心儿女挽留春。芳菲歇去何须恨，夏木阴阴正可人。"},
{"poem_name": "聚蚊谣", "poem_id": "xiatian_3486", "poem_class": "夏天", "poet_dynasty": "唐朝", "poet": "刘禹锡", "poem": "沉沉夏夜兰堂开，飞蚊伺暗声如雷。嘈然欻起初骇听，殷殷若自南山来。喧腾鼓舞喜昏黑，昧者不分听者惑。露花滴沥月上天，利觜迎人著不得。我躯七尺尔如芒，我孤尔众能我伤。天生有时不可遏，为尔设幄潜匡床。清商一来秋日晓，羞尔微形饲丹鸟。"},
{"poem_name": "鹧鸪天·夏至江村正好嬉", "poem_id": "xiatian_374300", "poem_class": "夏天", "poet_dynasty": "清朝", "poet": "周星誉", "poem": "夏至江村正好嬉。老红生翠一川迷。田娘箬帽分秧去，乡客泥船载草归。溪犊卧，水禽啼。日斜官路过人稀。一陂野葛花如雪，蚱蜢蜻蜓历乱飞。"},
{"poem_name": "和尚书咏泉山瀑布十二韵", "poem_id": "xiatian_35992", "poem_class": "夏天", "poet_dynasty": "唐朝", "poet": "徐夤", "poem": "名齐火浣溢山椒，谁把惊虹挂一条。天外倚来秋水刃，海心飞上白龙绡。民田凿断云根引，僧圃穿通竹影浇。喷石似烟轻漠漠，溅崖如雨冷潇潇。水中蚕绪缠苍壁，日里虹精挂绛霄。寒漱绿阴仙桂老，碎流红艳野桃夭。千寻练写长年在，六出花开夏日消。急恐划分青嶂骨，久应绷裂翠微腰。濯缨便可讥渔父，洗耳还宜傲帝尧。林际猿猱偏得饭，岸边乌鹊拟为桥。赤城未到诗先寄，庐阜曾游梦已遥。数夜积霖声更远，郡楼欹枕听良宵。"},
{"poem_name": "龙标野宴", "poem_id": "xiatian_7339", "poem_class": "夏天", "poet_dynasty": "唐朝", "poet": "王昌龄", "poem": "沅溪夏晚足凉风，春酒相携就竹丛。莫道弦歌愁远谪，青山明月不曾空。"},
{"poem_name": "四月", "poem_id": "xiatian_340059", "poem_class": "夏天", "poet_dynasty": "明朝", "poet": "文彭", "poem": "我爱江南小满天，鲥鱼初上带冰鲜。一声戴胜蚕眠后，插遍新秧绿满田。"},
{"poem_name": "江楼夕望招客", "poem_id": "xiatian_1655", "poem_class": "夏天", "poet_dynasty": "唐朝", "poet": "白居易", "poem": "海天东望夕茫茫，山势川形阔复长。灯火万家城四畔，星河一道水中央。风吹古木晴天雨，月照平沙夏夜霜。能就江楼消暑否？比君茅舍较清凉。"},
{"poem_name": "早夏月夜问王开", "poem_id": "xiatian_33646", "poem_class": "夏天", "poet_dynasty": "唐朝", "poet": "刘商", "poem": "清风首夏夜犹寒，嫩笋侵阶竹数竿。君向苏台长见月，不知何事此中看。"},
{"poem_name": "夏夜追凉", "poem_id": "xiatian_10491", "poem_class": "夏天", "poet_dynasty": "宋朝", "poet": "杨万里", "poem": "夜热依然午热同，开门小立月明中。竹深树密虫鸣处，时有微凉不是风。"},
{"poem_name": "夏日叹", "poem_id": "xiatian_5715", "poem_class": "夏天", "poet_dynasty": "唐朝", "poet": "杜甫", "poem": "夏日出东北，陵天经中街。朱光彻厚地，郁蒸何由开。上苍久无雷，无乃号令乖。雨降不濡物，良田起黄埃。飞鸟苦热死，池鱼涸其泥。万人尚流冗，举目唯蒿莱。至今大河北，化作虎与豺。浩荡想幽蓟，王师安在哉。对食不能餐，我心殊未谐。眇然贞观初，难与数子偕。"},
{"poem_name": "喜见外弟又言别", "poem_id": "libie_616", "poem_class": "离别", "poet_dynasty": "唐朝", "poet": "李益", "poem": "十年离乱后，长大一相逢。问姓惊初见，称名忆旧容。别来沧海事，语罢暮天钟。明日巴陵道，秋山又几重。"},
{"poem_name": "古离别", "poem_id": "libie_16199", "poem_class": "离别", "poet_dynasty": "南北朝", "poet": "江淹", "poem": "远与君别者，乃至雁门关。黄云蔽千里，游子何时还。送君如昨日，檐前露已团。不惜蕙草晚，所悲道里寒。君在天一涯，妾身长别离。愿一见颜色，不异琼树枝。菟丝及水萍，所寄终不移。"},
{"poem_name": "古离别", "poem_id": "libie_28921", "poem_class": "离别", "poet_dynasty": "唐朝", "poet": "贯休", "poem": "离恨如旨酒，古今饮皆醉。只恐长江水，尽是儿女泪。伊余非此辈，送人空把臂。他日再相逢，清风动天地。"},
{"poem_name": "别舍弟宗一", "poem_id": "libie_4033", "poem_class": "离别", "poet_dynasty": "唐朝", "poet": "柳宗元", "poem": "零落残魂倍黯然，双垂别泪越江边。一身去国六千里，万死投荒十二年。桂岭瘴来云似墨，洞庭春尽水如天。欲知此后相思梦，长在荆门郢树烟。"},
{"poem_name": "寄崔侍御", "poem_id": "libie_4603", "poem_class": "离别", "poet_dynasty": "唐朝", "poet": "李白", "poem": "宛溪霜夜听猿愁，去国长为不系舟。独怜一雁飞南海，却羡双溪解北流。高人屡解陈蕃榻，过客难登谢脁楼。此处别离同落叶，朝朝分散敬亭秋。"},
{"poem_name": "别弟缙后登青龙寺望蓝田山", "poem_id": "libie_9836", "poem_class": "离别", "poet_dynasty": "唐朝", "poet": "王维", "poem": "陌上新离别，苍茫四郊晦。登高不见君，故山复云外。远树蔽行人，长天隐秋塞。心悲宦游子，何处飞征盖。"},
{"poem_name": "不第后赋菊", "poem_id": "juhua_28866", "poem_class": "菊花", "poet_dynasty": "唐朝", "poet": "黄巢", "poem": "待到秋来九月八，我花开后百花杀。冲天香阵透长安，满城尽带黄金甲。"},
{"poem_name": "菊花", "poem_id": "juhua_2685", "poem_class": "菊花", "poet_dynasty": "唐朝", "poet": "元稹", "poem": "秋丛绕舍似陶家，遍绕篱边日渐斜。不是花中偏爱菊，此花开尽更无花。"},
{"poem_name": "采桑子·重阳", "poem_id": "chongyangjie_1255", "poem_class": "重阳节", "poet_dynasty": "近现代", "poet": "毛泽东", "poem": "人生易老天难老，岁岁重阳。今又重阳，战地黄花分外香。一年一度秋风劲，不似春光。胜似春光，寥廓江天万里霜。"},
{"poem_name": "九日齐山登高", "poem_id": "chongyangjie_1964", "poem_class": "重阳节", "poet_dynasty": "唐朝", "poet": "杜牧", "poem": "江涵秋影雁初飞，与客携壶上翠微。尘世难逢开口笑，菊花须插满头归。但将酩酊酬佳节，不用登临恨落晖。古往今来只如此，牛山何必独沾衣。"},
{"poem_name": "蜀中九日", "poem_id": "chongyangjie_882", "poem_class": "重阳节", "poet_dynasty": "唐朝", "poet": "王勃", "poem": "九月九日望乡台，他席他乡送客杯。人情已厌南中苦，鸿雁那从北地来？"},
{"poem_name": "重阳后绝句五首·九日若无诗与酒", "poem_id": "chongyangjie_38829", "poem_class": "重阳节", "poet_dynasty": "元朝", "poet": "方回", "poem": "九日若无诗与酒，人生如此定凡人。我师子美牧之者，郪县齐山句尚新。"},
{"poem_name": "饮酒·结庐在人境", "poem_id": "juhua_522", "poem_class": "菊花", "poet_dynasty": "晋朝", "poet": "陶渊明", "poem": "结庐在人境，而无车马喧。问君何能尔？心远地自偏。采菊东篱下，悠然见南山。山气日夕佳，飞鸟相与还。此中有真意，欲辨已忘言。"},
{"poem_name": "九月九日忆山东兄弟", "poem_id": "chongyangjie_32", "poem_class": "重阳节", "poet_dynasty": "唐朝", "poet": "王维", "poem": "独在异乡为异客，每逢佳节倍思亲。遥知兄弟登高处，遍插茱萸少一人。"},
{"poem_name": "春夜喜雨", "poem_id": "laoshi_9", "poem_class": "老师", "poet_dynasty": "唐朝", "poet": "杜甫", "poem": "好雨知时节，当春乃发生。随风潜入夜，润物细无声。野径云俱黑，江船火独明。晓看红湿处，花重锦官城。"},
{"poem_name": "寄夫", "poem_id": "sinian_186783", "poem_class": "思念", "poet_dynasty": "唐朝", "poet": "陈玉兰", "poem": "夫戍边关妾在吴，西风吹妾妾忧夫。一行书信千行泪，寒到君边衣到无？"},
{"poem_name": "怀仙吟二首", "poem_id": "sinian_15360", "poem_class": "思念", "poet_dynasty": "唐朝", "poet": "陈陶", "poem": "丹陵五牙客，昨日罗浮归。赤斧寻不得，烟霞空满衣。试于华阳问，果遇三茅知。采药向十洲，同行牧羊儿。十洲隔八海，浩渺不可期。空留双白鹤，巢在长松枝。云溪古流水，春晚桃花香。忆与我师别，片帆归沧浪。沧浪在何许，相思泪如雨。黄鹤不复来，云深离别处。石渠泉泠泠，三见菖蒲生。日夜劳梦魂，随波注东溟。空怀别时惠，长读消魔经。"},
{"poem_name": "赋得自君之出矣", "poem_id": "sinian_11153", "poem_class": "思念", "poet_dynasty": "唐朝", "poet": "张九龄", "poem": "自君之出矣，不复理残机。思君如满月，夜夜减清辉。"},
{"poem_name": "师说", "poem_id": "laoshi_58", "poem_class": "老师", "poet_dynasty": "唐朝", "poet": "韩愈", "poem": "古之学者必有师。师者，所以传道受业解惑也。人非生而知之者，孰能无惑？惑而不从师,其为惑也，终不解矣。生乎吾前，其闻道也固先乎吾，吾从而师之师说师说；生乎吾后，其闻道也亦先乎吾，吾从而师之。吾师道也，夫庸知其年之先后生于吾乎？是故无贵无贱，无长无少，道之所存，师之所存也。嗟乎！师道之不传也久矣！欲人之无惑也难矣！古之圣人，其出人也远矣，犹且从师而问焉；今之众人，其下圣人也亦远矣，而耻学于师。是故圣益圣，愚益愚。圣人之所以为圣，愚人之所以为愚，其皆出于此乎?爱其子，择师而教之；于其身也，则耻师焉，惑矣。彼童子之师，授之书而习其句读者，非吾所谓传其道解其惑者也。句读之不知，惑之不解，或师焉，或不焉，小学而大遗，吾未见其明也。巫医乐师百工之人，不耻相师。士大夫之族，曰师曰弟子云者，则群聚而笑之。问之，则曰：“彼与彼年相若也，道相似也，位卑则足羞，官盛则近谀。”呜呼！师道之不复,可知矣。巫医乐师百工之人，君子不齿，今其智乃反不能及，其可怪也欤！圣人无常师。孔子师郯子、苌弘、师襄、老聃。郯子之徒，其贤不及孔子。孔子曰：“三人行，则必有我师”。是故弟子不必不如师，师不必贤于弟子。闻道有先后，术业有专攻，如是而已。李氏子蟠，年十七，好古文，六艺经传皆通习之，不拘于时，学于余。余嘉其能行古道，作《师说》以贻之。"},
{"poem_name": "秋夜寄邱员外", "poem_id": "sinian_678", "poem_class": "思念", "poet_dynasty": "唐朝", "poet": "韦应物", "poem": "怀君属秋夜，散步咏凉天。空山松子落，幽人应未眠。"},
{"poem_name": "夏日山中", "poem_id": "xiatian_4241", "poem_class": "夏天", "poet_dynasty": "唐朝", "poet": "李白", "poem": "懒摇白羽扇，裸袒青林中。脱巾挂石壁，露顶洒松风。"},
{"poem_name": "杂剧·温太真玉镜台", "poem_id": "laoshi_10296", "poem_class": "老师", "poet_dynasty": "元朝", "poet": "关汉卿", "poem": "第一折（老旦扮夫人引梅香上，诗云）花有重开时，人无再少日。生女不生男，门户凭谁立？老身姓温，夫主姓刘，早年辞世。别无儿男，止生得一个女儿，小字倩英。年长一十八岁，未曾许聘他人。夫主在日，教孩儿读书，老身如今待教他写字扶琴，只是无个好明师。我有个侄儿温峤，见任翰林学士，今将老身子母搬取来京旧宅居住，说道要来拜望老身。梅香。门首觑者，只等学士来时，报复我知道。（梅香云）理会的。（正末扮温峤上，云）小官姓温名峤，字太真，官拜翰林学士。小官别无亲眷，止有一个姑娘，年老寡居，近日取来京师居住。连日公衙事冗，不曾拜候。今日稍闲，须索拜候一遭。我想方今贤臣登用，际遇圣主，觑的富贵容易。自古及今，那得志与不得志的，多有不齐。我先将这得志的说一遍则个。（唱）【仙吕】【点绛唇】车骑成行，诣门稽颡，来咨访。无非那今古兴亡，端的是语出人皆仰。【混江龙】也只为平生名望，博得个望尘遮拜路途旁。出则高牙大纛，入则峻宇雕墙。万里雷霆驱号令，一天星斗焕文章。威仪赫奕，徒御轩昂。喜时节鹓鸾并簉，怒时节虎豹潜藏。生前不惧獬豸冠，死来图画麒麟像；何止是析圭儋爵，都只待拜将封王。（云）却说那不得志的，也有一等。（唱）【油葫芦】还有那苦志书生才学广，一年年守选场，早熬的萧萧白发满头霜；几时得出为破虏三军将，入为治国头厅相？只愿的圣主兴，世运昌；把黄金结作漫天网，收俊杰，揽贤良。【天下乐】当日个谁家得凤凰？翱也波翔，在那天子堂，争知他朝为田舍郎？傅说呵在版筑处生，伊尹呵从稼穑中长，他两个也不是出胞胎便显扬。（云）虽然如此，那得志不得志的，都也由命不由人，非可勉强。（唱）【那吒令】他每都恃着口强，便仪秦呵怎敢比量？都恃着力强，便贲育呵怎敢赌当？元来都恃着命强。便孔孟呵也没做主张。这一个是王者师，这一个是苍生望，到底捱不彻雪案萤窗。【鹊踏技】只落的意彷徨，走四方；昨日燕陈，明日齐梁。若不是聚生徒来听讲，怎留得这诗书万古传芳？（云）我今日也非敢擅自夸奖，端的不在古人之下。（唱）【寄生草】我正行功名运，我正在富贵乡。俺家声先世无诽谤，俺书香今世无虚诳，俺功名奕世无谦让，遮莫是帽檐相接御楼前，靴踪不离金阶上。【幺篇】不枉了开着金屋，空着画堂。酒醒梦觉无情况，好天良夜成虚旷，临风对月空惆怅。怎能够可情人消受锦幄凤凰衾，把愁怀都打撇在玉枕鸳鸯帐！（云）一头说话，早来到姑娘门首。梅香，报复去，说温峤特来问候。（梅香报科，云）报的奶奶得知，有温峤在于门首。（夫人云）老身恰才说罢，学士真个来了。道有请！（梅香云）请进。（正末做见科）（夫人云）学士，王事勤劳，取个坐儿来，教学士稳便；一面将酒来，与学士递一杯。（梅香云）酒在此。（夫人云）学士，满饮一杯！（正末接饮科）（夫人云）梅香，绣房中叫小姐来拜见学士咱。（梅香云）小姐，有请。（旦扮倩英上，云）妾身倩英，正在房中习针指；梅香说母亲在前厅呼唤，不知有甚事，须索走一遭去。（做见科，云）母亲，叫孩儿有甚事？（夫人云）孩儿，唤你来无别事，只为温家哥哥在此，你须拜见。（旦云）理会的。（夫人云）且住者，休拜！梅香，前厅上将老相公坐的栲栳圈银交椅来，请学士坐着，小姐拜见。（正末云）老相公的交椅，侄儿如何敢坐？（夫人云）学士休谦，\"恭敬不如从命\"。（正末云）谨依尊命。（夫人云）小姐，把体面拜哥哥者。（旦做拜科）（正末做欠身科）（夫人云）妹妹拜哥哥，岂有欠身之理？（正末云）礼无不答，焉可坐受？（夫人云）好一个有道理的人也。（正末背云）是好一个女子也呵！（唱）【六么序】兀的不消人魂魄，绰人眼光？说神仙那的是天堂？则见脂粉馨香，环佩丁当，藕丝嫩新织仙裳，但风流都在他身上，添分毫便不停当。见他的不动情，你便都休强，则除是铁石儿郎，也索恼断柔肠！【幺篇】我这里端祥他那模样：花比腮庞，花不成妆；玉比肌肪，玉不生光。宋玉襄王，想像高唐，止不过魂梦悠扬，朝朝暮暮阳台上，害的他病在膏盲；若还来此相亲傍，怕不就形消骨化，命丧身亡！（夫人云）梅香，将酒来。小姐与哥哥把盏。（旦奉酒科，云）哥哥，满饮一杯。（做递酒科）（正末唱）【醉扶归】虽是副轻台盏无斤两，则他这手纤细怎擎将？久立着神仙也不当。你待把我做真个的哥哥讲．我欲说话别无甚伎俩，把一盏酒瀽一半在阶基上。（夫人云）老身欲教小姐写字弹琴，争奈无个明师；学士肯看老身薄面，教你妹子弹琴写字？（正末云）姑娘在上，据你侄儿所学，怎生教的小姐？（夫人云）学士体谦。梅香，取历日来，教学士选个好日子，教小姐弹琴写字。（正未云）温峤今日出来时，有别勾当．也曾选日子，来日是个好日辰。（唱）【金盏儿】来日不空亡，没相妨。天生壬申癸酉全家旺，不比那长星赤口要提防。大纲来阴阳偏有准，择日要端详；岂不闻成开皆大吉，闭破莫商量。（夫人云）既如此，就是明日，要劳动学士者。（正末云）谨依尊命！明日温峤自来。但温峤无学，怎生教的小姐？（夫人云）学士休得推辞，只看你下世姑夫的面皮，教训女孩儿则个。（正末唱）【醉中天】白日短，无时晌，兼夜教，正更长，便误了翰林院编修有甚忙？我待做师为学长，拚的个十分应当，再无推让，早收拾幽静书房。（夫人云）梅香，伏待小姐辞别了哥哥，回绣房去。（旦云）理会的。（拜科，下）（夫人云）多谢学士，幸不违阻，是必明日早见（正末云）敢不惟命！（唱）【赚煞尾】恰才立一朵海棠娇，捧一盏梨花酿，把我双送入愁乡醉乡。我这里下得阶基无个顿放，画堂中别是风光。恰才则挂垂杨一抹斜阳，改变了黯黯阴云蔽上苍。眼见得人倚绿窗，又则怕灯昏罗帐，天那，休添上画檐间疏雨滴愁肠。（下）（夫人云）学士去了也。梅香，便收拾万卷堂，来日是吉日良辰。请学士来教你小姐弹琴写字。收拾的停当时，可来回我话。（诗云）只因爱女要多才，收拾书堂待教来。（梅香诗云）从来男女不亲授，也不是我把引贼过门胡乱猜。（同下）第二折（老夫人上，云）昨日选定今日是吉日良辰。梅香，门首觑者，则怕学士来时，报我知道。（梅香云）理会的。（正末上，云）姑娘选定今日好日辰，不曾衙门里去。肯分的姑娘又来请；便不来请，我也索去。可早来到门首。梅香，报复去，道温峤来了也。（梅香报科，云）温学士来了。（夫人云）道有请。（梅香云）请进。（正末做见科）（夫人云）今日学士怎生来的恁早？（正末云）为领尊命，教小姐琴书，就不曾到衙门去。（夫人云）因为老身薄面，误了学士公事，老身知感不尽。梅香，快请小姐出来拜学士者。（梅香云）小姐，有请。（旦上，云）妾身正在绣房中，听的母亲呼唤，须索见去。（做见科）（夫人云）倩英，你拜哥哥！今日为始，便是你师父了也。（旦做拜科）（正末背云）小姐比昨日打扮的又别，真神仙中人也！（唱）【南吕】【一枝花】藕丝翡翠裙，玉腻蝤蛴颈；妲己空破国，西子枉倾城。天上飞琼，散下风流病。若是寝正浓，梦乍醒，且休问斜月残灯，直睡到东窗口影。（云）将琴过来，教小姐操一曲咱。（旦学操琴科）（正末唱）【梁州第七】兀的不可喜煞罗帏绣幕，风流煞金屋银屏！这七条弦兴亡祸福都相应，端的个圣贤可对，神鬼堪惊；俗怀顿爽，尘虑皆清。一弄儿指法冷冷，早合着古操新声。金徽弹流水潺湲，冰弦打余音齐整，玉纤点逸韵轻盈。聪明，怎生得口诀手未到心先应！海棠色、惠兰性，想天地全将秀结成，一团儿智巧心灵。（夫人云）再操一遍，则怕还有不是处，教学士听，有不是处再教。（正末唱）【牧羊关】纵然道肌如雪、腕似冰，虽是一段玉，却是几样磨成：指头是三节儿琼瑶，指甲似十颗水晶。稳坐的有那稳坐堪人敬，但举动有那举动可人憎。他兀自未揎起金衫袖，我又早先听的玉钏鸣。（夫人云）小姐，弹琴不打紧；须装香来，请哥哥在相公抱角床上坐，着小姐拜哥哥。\"一日为师，终身为父。\"学士教小姐写字者。（旦写字科）（正末云）腕平着，笔直着。小姐，不是这等。（正末起把笔捻旦手科）（旦云）是何道理，妹子跟前捻手捻腕！（正末云）小生岂有他意？（夫人云）小鬼头，但得哥哥捻手捻腕，你早十分有福也。（旦云）\"男女七岁，不可同席。\"（夫人笑科，云）哥哥根前掉书袋儿。（正未唱）【隔尾】你便温柔起手里须当硬，我呆想望迎头儿撇会清，恰才轻搘着春葱尽侥幸。（带云）似这等酥蜜般抢白，（唱）遮莫你骂我尽情，我断不敢回你半声，也强如编修院里和书生每厮强挺。（云）小姐，不是了也。腕平着，笔直着。（旦怒云）哥哥，你又来也。（正末唱）【四块玉】兀的紫霜毫烧甚香，斑竹管有何幸，倒能勾柔荑般指尖擎。只你那纤纤的手腕儿须索平正。我不曾将你玉笋荡，他又早星眼睁，好骂我这泼顽皮没气性。（夫人云）小姐，辞了哥哥，回绣房云。（旦拜科，下）（正末云）温峤更衣去咱。（做行科，云）见小姐下的阶基，往这里去了。我只见小姐中注模样，不曾见小姐脚儿大小。沙土上印下小姐脚踪儿。早是我来的早，若来的迟呵，一阵风吹了这脚迹儿去，怎能勾见小姐生的十全也呵！（唱）【牧羊关】妇人每鞋袜里多藏着病，灰土儿没面情，除底外四周围并无余剩。几般儿窄窄狭狭，几般儿周围正正。几时迤逗的独强性，勾引的把人憎。几时得使性气由他呲，恶心烦自在蹬。（带云）小姐去了也。几时得见，着小官撇不下呵！（唱）【贺新郎】你便是醉中茶，一啜曛然醒。都为他皓齿明眸，不由我使心作幸。待寻条妙计无踪影，老姑娘手把着头梢自领。索甚么嘱咐叮咛，似取水垂辘轳，用酒打猩猩。到这里惜甚廉耻，敢倾人命！休、休、休，做一头海来深不本分，使一场天来大昧前程。【隔尾】他藉妆梳颜色花难并，宜环佩腰肢柳笑轻，一对不倒踏窄小金莲尚古自剩。想天公是怎生？这世情，教他独占人间第一等。（正末回科）（夫人云）学士稳便。老身有句话：想小姐年长一十八岁，不曾许聘他人，翰林院有一般学士，烦哥哥保一门亲事。（正末背云）小官暗想来，只得如此；若不恁的呵，不济事。（做向夫人云）姑娘，翰林院有个学士，才学文章，不在侄儿之下。（夫人云）似你这般才学少有。那学士多大年纪，怎生模样？哥哥，你说一遍。（正末唱）【红芍药】年纪和温峤不多争，和温峤一样身形；据文学比温峤更聪明，温峤怎及他豪英？保亲的堪信凭，搭配的两下里相应。不提防对面说才能，远不出门庭。【菩萨梁州】古人亲事，把闺门礼正。但得人心至诚，也不须礼物丰盈。点灯吃饭两分明：缑山无梦碧瑶笙，玉台有主菱花镜。更有场大厮并，月夜高烧绛蜡灯，只愁那烦扰非轻！（云）温峤与那学士说成，择定日子同来。（夫人云）多劳学士用心。（正末做出门笑科，云）温峤，你早则\"人生三事\"皆全了也。（虚下，将砌末上科）（做见夫人科，云）告的姑娘得知，适才侄儿径去与那学士说了。今日是吉日良辰，将这玉镜台权为定物；别使官媒人来通信，央您侄儿替那学士谢了亲者。（唱）【煞尾】俺待麝兰腮、粉香臂、鸳鸯颈，由你水银渍、朱砂斑、翡翠青。到春来小重楼策杖登，曲阑边把臂行，闲寻芳、闷选胜。到夏来追凉院、近水庭，碧纱厨、绿窗净，针穿珠、扇扑萤。到秋来入兰堂、开画屏，看银河、牛女星，伴添香、拜月亭。到冬来风加严、雪乍晴，摘疏梅、浸古瓶，欢寻常、乐余剩。那时节、趁心性，由他娇痴、尽他怒憎，善也偏宜、恶也相称。朝至暮不转我这眼睛，孜孜觑定，端的寒忘热、饥忘饱、冻忘冷。（下）（官媒上，诗云）\"析薪如何，匪斧弗克。娶妻如何，匪媒弗得。\"自家是个官媒。温学士着我去老夫人家说知：选吉日良辰，娶小姐过门。可早来到也。无人报复，我自过去。（做见科，云）老夫人磕头！（夫人云）媒婆何来？（官媒云）奉学士言语，着我见老夫人，选日辰娶小姐过门。（夫人云）是那个学士？（官媒云）是温学士。（夫人云）他是保亲的。（官媒云）他不是保亲的，则他是女婿。（夫人云）何为定物？（官媒云）玉镜台便是定礼。（夫人云）有这等事？我把这玉镜台摔碎了罢！（官媒云）住、住！这玉镜台不打紧，是圣人御赐之物；不争你摔碎了，做的个大不敬，为罪非小。（夫人云）嗨，吃他瞒过了我也！梅香，便说与小姐知道，收拾停当，选定吉日，送小姐过门去罢。（下）第三折（正末引赞礼、鼓乐上）（赞礼唱和，诗云）一枝花插满庭芳，烛影摇红昼锦堂。滴滴金杯双劝酒，声声慢唱贺新郎。请新人出厅行礼！（梅香同官媒拥旦上）（正末唱）【中吕】【粉蝶儿】怕不动的鼓乐声齐，若是女孩儿不谐鱼水，我自拖拽这一场出丑扬疾。安排下佯小心，装大胆，丹方一味：他若是皱着双眉，我则索牙床前告他一会。（云）媒婆，你遮我一遮，我试看咱。（官媒云）我遮着，你看。（正末做看科）（旦云）这老子好是无礼也！（正末唱）【红绣鞋】则见他无发付氲氲恶气，急节里不能勾步步相随。我那\"五言诗作上天梯\"，首榜上标了名姓，当殿下脱了白衣，今夜管洞房中抓了面皮。（云）媒人，待咱大了胆过去来。（唱）【迎仙客】到这里论甚使数，问甚官媒？紧逐定一团儿休厮离。和他守何亲，等甚喜？一发的走到跟底。大家吃一会没滋味。（旦云）兀那老子，若近前来，我抓了你那脸！教他外边去！媒婆，你来。我和你说：这老子当初来时节，俺母亲教小姐拜哥哥，他曾受我的礼来。（官媒云）学士，小姐说：起初时，他曾拜你做哥哥，你受过他礼来。（正末云）我那里受他礼来？你与小姐说去。（官媒云）小姐，学士说：那里受你礼来？（旦云）在俺先父银栲栳圈交椅上坐着，受我的礼来。（官媒云）小姐说：学士在他老相公栲栳圈银交椅上受他礼来。（正末唱）【醉高歌】我见他姿姿媚媚容仪，我几曾稳稳安安坐地？向旁边踢开一把银交椅，我则是靠着个栲栳圈站立。（旦云）媒婆，你来。他又受我的礼来。（官媒云）学士，小姐说：你又受他的礼来。（正末云）我那里又受他礼来？（官媒云）小姐，学士说：他那里又受你的礼来？（旦云）这老子！俺母亲着我弹琴写字，他坐在俺先父抱角床上，我拜他为师来！（官媒云）学士，小姐说：学弹琴写字，拜你为师，你在老相公抱角床上受他礼来。（正末唱）【醉春风】我坐着窄窄半边床，受了他怯怯两拜礼；我这里磕头礼拜却回席，刬地须还了你、你。便得些欢娱，便谈些好话，却有那般福气。（旦云）媒婆，你说与他去，我在正堂中做卧房，教他再休想到我跟前；若是他来时节，我抓了他那老脸皮，看他好做得人！（官媒云）学士，小姐说来，他在正堂中做卧房，教你休想到他跟前；若是你来时节，他抓了你老脸皮，教你做人不得。（正末唱）【红绣鞋】正堂里夫人寝睡，小官在书房中依旧孤忄西。遮莫待尽世儿不能勾到他这罗帏，人都道刘家女被温峤娶为妻，落得个虚名儿则是美！（云）将酒来，我与小姐把盏咱。（正末把酒科）（旦云）我不吃。（官媒云）小姐接酒。（正末唱）【普天乐】初相见玉堂中，常想在天宫内，则索向空闲偷觑，怎生敢整顿观窥？得如今服侍他，情愿待为奴婢。厨房中水陆烹炮珍羞味，箱柜内无限锦绣珠翠。但能勾与你插戴些首饰，执料些饮食，则这的我早福共天齐。（旦做瀽酒科，云）我不吃。（正末唱）【满庭芳】量这些值个甚的！忒斟得金杯潋滟，因此上把宫锦淋漓，大人家展污了何须计。只要你温夫人略肯心回，便瀽到一两瓮香醪在地，浇到百十个公服朝衣！今夜里我早知他来意，酒淹得袖湿，几时花压帽檐低？（官媒云）这小姐则管不就亲，做的个违宣抗敕哩！（正末云）媒婆，休说这般话！（唱）【上小楼】休提着违宣抗敕，越逗的他烦天恼地。你则说迟了燕尔，过了新婚，误了时刻；你说领着省事，掌着军权，居着高位；又道会亲处倚官挟势。（云）我则索哀告你个媒婆，做个方便者。（做跪科）（官媒云）学士，你为何在老身跟前下礼？（正末唱）【幺篇】我\"求灶头不如告灶尾\"。为甚我今日媒人跟前做小伏低？教他款慢里劝谏的俺夫妻和会，兀的是罗帏中用人之际。（官媒云）天色明了也。学士，你先往衙门中去，我自夫人跟前回话去也。（正末云）夫人，你的心事我已知道了。你听我说。（唱）【耍孩儿】你少年心想念着风流配，我老则老争多的几岁？不知我心中常印着个不相宜，索将你百纵千随。你便不欢欣，我则满面儿相陪笑；你便要打骂，我也浑身儿都是喜。我把你看承的、看承的家宅土地，本命神祗。【四煞】论长安富贵家，怕青春子弟稀，有多少千金娇艳为妻室？这厮每黄昏鸾凤成双宿，清晓鸳鸯各自飞，那里有半点儿真实意？把你似粪堆般看待，泥土般抛掷。【三煞】你攒着眉熬夜阑，侧着耳听马嘶，闷心欲睡何曾睡。灯昏锦帐郎何在？香烬金炉人未归，渐渐的成憔悴还不到一年半载，他可早两妇三妻。【二煞】今日咱守定伊，休道近前使唤丫鬟辈，便有瑶池仙子无心觑，月殿嫦娥懒去窥。俺可也别无意，你道因甚的千般惧怕？也只为差了这一分年纪。【煞尾】我都得知、都得知，你休执迷、休执迷；你若别寻的个年少轻狂婿，恐不似我这般十分敬重你。（同下）第四折（外扮王府尹引祗从上，诗云）龙楼凤阁九重城，新筑沙提宰相行。我贵我荣君莫羡，十年前是一书生。老夫王府尹是也。今有温学士亲事一节，老夫奏过官里，特设一宴，叫做水墨宴，又叫做鸳鸯会，专请学士同夫人赴席。筵宴中间，则教他两口儿和会。等学士、夫人到时，自有主意。这早晚敢待来也。（正末同旦上，云）今日府尹相公设宴请客，不知何意，须索走一遭去也呵！（唱）【双调】【新水令】则为凤鸾失配累了苍鹘，今日个玳筵开，专要把鸳鸯完聚。我前面骑的是五花骢，他背后坐的是七香车；人都道这村里妻夫，直恁般似水如鱼，两口儿不肯离了一步。【驻马听】想当日沽酒当垆，拼了个三不归青春卓氏女；今日膝行肘步，招了个百般嫌皓首汉相如。偏不肯好头好面到成都，忄敞的我没牙没口题桥柱。谁跟前敢告诉，兀的是自招自揽风流苦！（云）可早来到也。左右，报复去，道温学士和夫人来了也。（祗从报科，云）温学士和夫人到于门首。（府尹云）道有请。（见科，府尹云）小官奉圣人的命，设此水墨宴，请学士、夫人呤诗作赋。有诗的，学士金钟饮酒，夫人插金凤钗，搽官定粉；无诗的，学士瓦盆里饮水，夫人头戴草花，墨乌面皮。（旦云）学士，你听者，大人说：你若有诗便吃酒，无诗便吃冷水。你用心着！（正末唱）【乔牌儿】自从不应举，何尝对两字句？昨日会宾朋，饮到遥天暮，今日酒渴的我没是处。【挂玉钩】恨不的巴到咽喉咽下去。井坠着朱砂玉，与咱更压瘴气，凉心经，解脏毒。大人呵他自有通仙术。至如肿了面皮，疮生眉目，也索蘸笔挥毫，咒水书符。（府尹云）若无诗呵，学士罚水，夫人头戴草花，墨乌面皮。（正末唱）【川拨棹】这官人待须臾，休恁般相逼促。你道是傅粉涂朱，妖艳妆梳。貌赛过神仙洛浦，怎好把墨来乌？（旦云）学士，着意吟诗；无诗的吃水，墨乌面皮，甚么模样！（正末云）休叫学士，你叫我丈夫。（旦云）无计所奈，则索唤丈夫。丈夫，须要着意者！（正未唱）【豆叶黄】你在黑阁落里欺你男儿，今日呵可不道指斥銮舆，也有禁住你限时，降了你乖处。两个月方才唤了我个丈夫，虽不曾彻胆欢娱，荡着皮肤，刚听的这一声娇似莺雏，早着我浑身麻木。（旦云）丈夫，你知道么？倘或罚水，乌墨搽面，教我怎了？（正末唱）【乔牌儿】如今便面上笔落处，也则是浮抹不生住。咱自有新合来澡豆香芬馥，到家银盆中洗面去。（旦云）丈夫，着意吟诗！（正末唱）【挂玉钩】我从小里文章不大古，年老也还有甚词赋？则道我沉醉黄公旧酒垆，怎知我也有妆幺处。见他害恐惧，我倒身无措。且等他急个多时，慢慢的再做支吾。（府尹云）学士，请吟诗者。（正末云）小官就吟。（旦云）丈夫，你要着意者！（正末云）夫人放心。（唱）【水仙子】须闻得温峤不尘俗，明知道诗书饱满腹，那里是白头把你青春误？就嫌的我无地缝钻入去。少甚么年少儿夫？这一个眼灌的自邓邓，那一个脸抹的黑突突，空恁般绿鬓何如？（旦云）学士吟诗波，休似吃凉水的。（正末云）夫人，我吟的诗好呵，你肯随顺我么？（旦云）你若吟得诗好，我插金钗、饮御酒，我便依随你。（正末云）夫人，你请放心者。（唱）【甜水令】我如今举起霜毫，舒开茧纸，题成诗句，待费我甚工夫！冷眼偷看这盆凉水，何须忧虑，只当做醒酒之物。【折桂令】想着我气卷江湖，学贯珠玑，又不是年近桑榆，怎把金马玉堂、锦心绣口，都觑的似有如无？则被你欺负得我千足万足，因此上我也还他佯醉佯愚。（旦云）丈夫，着意吟诗！倘罚水，墨乌面皮，教我怎了？（正末唱）他如今做了三谒茅庐，勉强承伏。软兀刺走向前来，恶支煞倒褪回去。（正末吟诗科，云）不分君恩重，能怜玉镜台。花从仙禁出，酒自御厨来。设席劳京尹，题诗属上才。遂令鱼共水，由此得和谐。（府尹云）温学士，不枉了高才大手，吟得好诗！赐金钟饮酒，夫人插凤头钗，搽官定粉。（旦喜科，云）学士，这多亏了你也！（正末云）夫人，我温峤何如？（府尹云）夫人，你肯依随学士么？（旦云）妾身愿随学士。（府尹云）既然夫人一心依随学士，老夫即当奏过官里，再准备一个庆喜的筵席。（正末唱）【雁儿落】你畅好是吃赢不吃输，亏的我能说又能做。你只要应承了这一首诗，倒被我勒掯的情和睦。【得胜令】呀，兀的不是一字一金珠，煞强似当日吓蛮书。你着宝钗簪云鬓，我着金杯饮醁醑。山呼，共谢得当今主。娇姝，早则不嫌我老丈夫。（府尹云）人间喜事，无过夫妇会合。就今日杀羊造酒，安排庆喜筵席，送学士、夫人还宅去。（诗云）金尊银烛启华筵，一派笙歌彻九天。若非恩赐鸳鸯会，焉能夫妇两团圆？（正末拜谢科）（唱）【鸳鸯煞】从今后姻缘注定姻缘簿，相思还彻相思苦。剩道连理欢浓，于飞愿足。可怜你窈窕巫娥，不负了多情宋玉。则这琴曲诗篇吟和处，风流句，须不是我故意亏图，成就了那朝云和暮雨。题目王府尹水墨宴正名温太真玉镜台"},
{"poem_name": "立夏前一日有赋", "poem_id": "xiatian_103468", "poem_class": "夏天", "poet_dynasty": "明朝", "poet": "杨基", "poem": "渐老绿阴天，无家怯杜鹃。东风有今夜，芳草又明年。蚕熟新丝后，茶香煮酒前。都将南浦恨，聊寄北窗眠。"},
{"poem_name": "山亭夏日", "poem_id": "xiatian_33895", "poem_class": "夏天", "poet_dynasty": "唐朝", "poet": "高骈", "poem": "绿树阴浓夏日长，楼台倒影入池塘。水晶帘动微风起，满架蔷薇一院香。(水晶帘 一作 水精帘）"},
{"poem_name": "齐安郡后池绝句", "poem_id": "xiatian_1976", "poem_class": "夏天", "poet_dynasty": "唐朝", "poet": "杜牧", "poem": "菱透浮萍绿锦池，夏莺千啭弄蔷薇。尽日无人看微雨，鸳鸯相对浴红衣。"},
{"poem_name": "念奴娇·昆仑", "poem_id": "xiatian_1267", "poem_class": "夏天", "poet_dynasty": "近现代", "poet": "毛泽东", "poem": "横空出世，莽昆仑，阅尽人间春色。飞起玉龙三百万，搅得周天寒彻。夏日消溶，江河横溢，人或为鱼鳖。千秋功罪，谁人曾与评说？而今我谓昆仑：不要这高，不要这多雪。安得倚天抽宝剑，把汝裁为三截？一截遗欧，一截赠美，一截还东国。太平世界，环球同此凉热。"},
{"poem_name": "小园赋", "poem_id": "xiatian_16211", "poem_class": "夏天", "poet_dynasty": "南北朝", "poet": "庾信", "poem": "若夫一枝之上，巢父得安巢之所；一壶之中，壶公有容身之地。况乎管宁藜床，虽穿而可座；嵇康锻灶，既暖而堪眠。岂必连闼洞房，南阳樊重之第；赤墀青锁，西汉王根之宅。余有数亩敝庐，寂寞人外，聊以拟伏腊，聊以避风霜。虽复晏婴近市，不求朝夕之利；潘岳面城，且适闲居之乐。况乃黄鹤戒露，非有意于轮轩；爰居避风，本无情于钟鼓。陆机则兄弟同居，韩康则舅甥不别，蜗角蚊睫，又足相容者也。　　尔乃窟室徘徊，聊同凿坯。桐间露落，柳下风来。琴号珠柱，书名玉杯。有棠梨而无馆，足酸枣而非台。犹得敧侧八九丈，纵横数十步，榆柳两三行，梨桃百余树。拔蒙密兮见窗，行敧斜兮得路。蝉有翳兮不惊，雉无罗兮何惧！草树混淆，枝格相交。山为篑覆，地有堂坳。藏狸并窟，乳鹊重巢。连珠细菌，长柄寒匏。可以疗饥，可以栖迟，崎岖兮狭室，穿漏兮茅茨。檐直倚而妨帽，户平行而碍眉。坐帐无鹤，支床有龟。鸟多闲暇，花随四时。心则历陵枯木，发则睢阳乱丝。非夏日而可畏，异秋天而可悲。　　一寸二寸之鱼，三竿两竿之竹。云气荫于丛蓍，金精养于秋菊。枣酸梨酢，桃榹李薁。落叶半床，狂花满屋。名为野人之家，是谓愚公之谷。试偃息于茂林，乃久羡于抽簪。虽有门而长闭，实无水而恒沉。三春负锄相识，五月披裘见寻。问葛洪之药性，访京房之卜林。草无忘忧之意，花无长乐之心。鸟何事而逐酒？鱼何情而听琴？　　加以寒暑异令，乖违德性。崔骃以不乐损年，吴质以长愁养病。镇宅神以薶石，厌山精而照镜。屡动庄舄之吟，几行魏颗之命。薄晚闲闺，老幼相携；蓬头王霸之子，椎髻梁鸿之妻。燋麦两瓮，寒菜一畦。风骚骚而树急，天惨惨而云低。聚空仓而雀噪，惊懒妇而蝉嘶。　　昔草滥于吹嘘，籍文言之庆余。门有通德，家承赐书。或陪玄武之观，时参凤凰之墟。观受釐于宣室，赋长杨于直庐。　　遂乃山崩川竭，冰碎瓦裂，大盗潜移，长离永灭。摧直辔于三危，碎平途于九折。荆轲有寒水之悲，苏武有秋风之别。关山则风月凄怆，陇水则肝肠断绝。龟言此地之寒，鹤讶今年之雪。百龄兮倏忽，光华兮已晚。不雪雁门之踦，先念鸿陆之远。非淮海兮可变，非金丹兮能转。不暴骨于龙门，终低头于马坂。谅天造兮昧昧，嗟生民兮浑浑。"},
{"poem_name": "新晴", "poem_id": "xiatian_21157", "poem_class": "夏天", "poet_dynasty": "唐朝", "poet": "王建", "poem": "夏夜新晴星校少，雨收残水入天河。檐前熟著衣裳坐，风冷浑无扑火蛾。"},
{"poem_name": "苦热行", "poem_id": "xiatian_2772", "poem_class": "夏天", "poet_dynasty": "唐朝", "poet": "王维", "poem": "赤日满天地，火云成山岳。草木尽焦卷，川泽皆竭涸。轻纨觉衣重，密树苦阴薄。莞簟不可近，絺绤再三濯。思出宇宙外，旷然在寥廓。长风万里来，江海荡烦浊。却顾身为患，始知心未觉。忽入甘露门，宛然清凉乐。"},
{"poem_name": "桑茶坑道中", "poem_id": "xiatian_10492", "poem_class": "夏天", "poet_dynasty": "宋朝", "poet": "杨万里", "poem": "晴明风日雨干时，草满花堤水满溪。童子柳阴眠正着，一牛吃过柳阴西。"},
{"poem_name": "二十立夏下旬犹春月也作留春诗十首·其一", "poem_id": "xiatian_353678", "poem_class": "夏天", "poet_dynasty": "明朝", "poet": "郭之奇", "poem": "炎凉物意岂天心，平白花时使夏侵。百粤提封川接海，三春去路雨归林。人羁纵许芳华掷，地迥犹凭短梦寻。何事相思江畔水，添流尽日潋愁深。"},
{"poem_name": "遣兴十首", "poem_id": "xiatian_15908", "poem_class": "夏天", "poet_dynasty": "唐朝", "poet": "元稹", "poem": "始见梨花房，坐对梨花白。行看梨叶青，已复梨叶赤。严霜九月半，危蒂几时客。况有高高原，秋风四来迫。莫厌夏日长，莫愁冬日短。欲识短复长，君看寒又暖。城中百万家，冤哀杂丝管。草没奉诚园，轩车昔曾满。孤竹迸荒园，误与蓬麻列。久拥萧萧风，空长高高节。严霜荡群秽，蓬断麻亦折。独立转亭亭，心期凤凰别。艳艳翦红英，团团削翠茎。托根在褊浅，因依泥滓生。中有合欢蕊，池枯难遽呈。凉宵露华重，低徊当月明。晚荷犹展卷，早蝉遽萧嘹。露叶行已重，况乃江风摇。炎夏火再伏，清商暗回飙。寄言抱志士，日月东西跳。买马买锯牙，买犊买破车。养禽当养鹘，种树先种花。人生负俊健，天意与光华。莫学蚯蚓辈，食泥近土涯。爱直莫爱夸，爱疾莫爱斜。爱谟莫爱诈，爱施莫爱奢。择才不求备，任物不过涯。用人如用己，理国如理家。z8々刀刃光，弯弯弓面张。入水斩犀兕，上山椎虎狼。里中无老少，唤作癫儿郎。一日风云会，横行归故乡。团团规内星，未必明如月。托迹近北辰，周天无沦没。老人在南极，地远光不发。见则寿圣明，愿照高高阙。河清谅嘉瑞，吾帝真圣人。时哉不我梦，此时为废民。光阴本跳踯，功业劳苦辛。一到江陵郡，三年成去尘。"},
{"poem_name": "观刈麦", "poem_id": "xiatian_145", "poem_class": "夏天", "poet_dynasty": "唐朝", "poet": "白居易", "poem": "田家少闲月，五月人倍忙。夜来南风起，小麦覆陇黄。妇姑荷箪食，童稚携壶浆，相随饷田去，丁壮在南冈。足蒸暑土气，背灼炎天光，力尽不知热，但惜夏日长。复有贫妇人，抱子在其旁，右手秉遗穗，左臂悬敝筐。听其相顾言，闻者为悲伤。家田输税尽，拾此充饥肠。今我何功德，曾不事农桑。吏禄三百石，岁晏有余粮，念此私自愧，尽日不能忘。"},
{"poem_name": "赠吴官", "poem_id": "xiatian_2777", "poem_class": "夏天", "poet_dynasty": "唐朝", "poet": "王维", "poem": "长安客舍热如煮，无个茗糜难御暑。空摇白团其谛苦，欲向缥囊还归旅。江乡鲭鲊不寄来，秦人汤饼那堪许。不如侬家任挑达，草屩捞虾富春渚。"},
{"poem_name": "首夏山中行吟", "poem_id": "xiatian_2692", "poem_class": "夏天", "poet_dynasty": "明朝", "poet": "祝允明", "poem": "梅子青，梅子黄，菜肥麦熟养蚕忙。山僧过岭看茶老，村女当垆煮酒香。"},
{"poem_name": "三年别", "poem_id": "libie_9276", "poem_class": "离别", "poet_dynasty": "唐朝", "poet": "白居易", "poem": "悠悠一别已三年，相望相思明月天。肠断青天望明月，别来三十六回圆。"},
{"poem_name": "夏夜宴明月湖", "poem_id": "xiatian_21000", "poem_class": "夏天", "poet_dynasty": "唐朝", "poet": "薛逢", "poem": "夏夜宴南湖，琴觞兴不孤。月摇天上桂，星泛浦中珠。助照萤随舫，添盘笋迸厨。圣朝思静默，堪守谷中愚。"},
{"poem_name": "江上送别", "poem_id": "libie_185934", "poem_class": "离别", "poet_dynasty": "唐朝", "poet": "朱放", "poem": "浦边新见柳摇时，北客相逢只自悲。惆怅空知思后会，艰难不敢料前期。行看汉月愁征战，共折江花怨别离。向夕孤城分首处，寂寥横笛为君吹。"},
{"poem_name": "江楼月", "poem_id": "libie_7958", "poem_class": "离别", "poet_dynasty": "唐朝", "poet": "白居易", "poem": "嘉陵江曲曲江池，明月虽同人别离。一宵光景潜相忆，两地阴晴远不知。谁料江边怀我夜，正当池畔望君时。今朝共语方同悔，不解多情先寄诗。"},
{"poem_name": "别李将军", "poem_id": "libie_60886", "poem_class": "离别", "poet_dynasty": "唐朝", "poet": "李咸用", "poem": "一拜虬髭便受恩，宫门细柳五摇春。男儿自古多离别，懒对英雄泪满巾。"},
{"poem_name": "浣溪沙·二月春花厌落梅", "poem_id": "libie_12744", "poem_class": "离别", "poet_dynasty": "宋朝", "poet": "晏几道", "poem": "二月春花厌落梅，仙源归路碧桃催，渭城丝雨劝离杯。欢意似云真薄幸，客鞭摇柳正多才，凤楼人待锦书来。"},
{"poem_name": "别诸弟三首·庚子二月", "poem_id": "libie_183643", "poem_class": "离别", "poet_dynasty": "近现代", "poet": "鲁迅", "poem": "谋生无奈日奔驰，有弟偏教各别离。最是令人凄绝处，孤檠长夜雨来时。还家未久又离家，日暮新愁分外加。夹道万株杨柳树，望中都化断肠花。从来一别又经年，万里长风送客船。我有一言应记取：文章得失不由天。"},
{"poem_name": "普天乐·咏世", "poem_id": "libie_191952", "poem_class": "离别", "poet_dynasty": "元朝", "poet": "张鸣善", "poem": "洛阳花，梁园月，好花须买，皓月须赊。花倚栏干看烂熳开，月曾把酒问团圆夜。月有盈亏花有开谢，想人生最苦离别。花谢了三春近也，月缺了中秋到也，人去了何日来也？"},
{"poem_name": "千秋岁·罗衫满袖", "poem_id": "libie_15147", "poem_class": "离别", "poet_dynasty": "宋朝", "poet": "欧阳修", "poem": "罗衫满袖，尽是忆伊泪。残妆粉，余香被。手把金尊酒，未饮先如醉。但向道，厌厌成病皆因你。离思迢迢远，一似长江水。去不断，来无际。红笺著意写，不尽相思意。为个甚，相思只在心儿里。"},
{"poem_name": "赠别", "poem_id": "libie_3363", "poem_class": "离别", "poet_dynasty": "唐朝", "poet": "许浑", "poem": "眼前迎送不曾休，相续轮蹄似水流。门外若无南北路，人间应免别离愁。苏秦六印归何日，潘岳双毛去值秋。莫怪分襟衔泪语，十年耕钓忆沧洲。"},
{"poem_name": "别山僧", "poem_id": "libie_4517", "poem_class": "离别", "poet_dynasty": "唐朝", "poet": "李白", "poem": "何处名僧到水西，乘舟弄月宿泾溪。平明别我上山去，手携金策踏云梯。腾身转觉三天近，举足回看万岭低。谑浪肯居支遁下，风流还与远公齐。此度别离何日见，相思一夜暝猿啼。"},
{"poem_name": "暮秋送客之塞上", "poem_id": "qiutian_233082", "poem_class": "秋天", "poet_dynasty": "明朝", "poet": "王恭", "poem": "临岐杯酒若为情，枫叶萧萧独雁鸣。万里关河秋色里，怜君何日到边城。"},
{"poem_name": "悲秋", "poem_id": "qiutian_36457", "poem_class": "秋天", "poet_dynasty": "唐朝", "poet": "卢殷", "poem": "秋空雁度青天远，疏树蝉嘶白露寒。阶下败兰犹有气，手中团扇渐无端。"},
{"poem_name": "月华清·梨花", "poem_id": "qiutian_2493", "poem_class": "秋天", "poet_dynasty": "宋朝", "poet": "朱淑真", "poem": "雪压庭春，香浮花月，揽衣还怯单保。欹枕裴回，又听一声干鹊。粉泪共、宿雨阑干，清梦与、寒云寂寞。除却，是江梅曾许，诗人吟作。长恨晓风漂泊，且莫遣香肌，瘦减如削。深杏夭桃，端的为谁零落。况天气、妆点清明，对美景、不妨行乐。拌著，向花时取，一杯独酌。"},
{"poem_name": "愁思", "poem_id": "qiutian_2806", "poem_class": "秋天", "poet_dynasty": "唐朝", "poet": "鱼玄机", "poem": "落叶纷纷暮雨和，朱丝独抚自清歌。放情休恨无心友，养性空抛苦海波。长者车音门外有，道家书卷枕前多。布衣终作云霄客，绿水青山时一过。"},
{"poem_name": "少年游·红叶黄花秋又老", "poem_id": "qiutian_24684", "poem_class": "秋天", "poet_dynasty": "宋朝", "poet": "张先", "poem": "红叶黄花秋又老，疏雨更西风。山重水远，云闲天淡，游子断肠中。青楼薄幸何时见，细说与、这忡忡。念远离情，感时愁绪，应解与人同。"},
{"poem_name": "杂诗二首", "poem_id": "qiutian_34861", "poem_class": "秋天", "poet_dynasty": "三国", "poet": "曹丕", "poem": "漫漫秋夜长，烈烈北风凉。展转不能寐，披衣起彷徨。彷徨忽已久，白露沾我裳。俯视清水波，仰看明月光。天汉回西流，三五正纵横。草虫鸣何悲，孤雁独南翔。郁郁多悲思，绵绵思故乡。愿飞安得翼，欲济河无梁。向风长叹息，断绝我中肠。西北有浮云，亭亭如车盖。惜我时不遇，适与飘风会。吹我东南行，行行至吴会。吴会非吾乡，安能久留滞。弃置勿复陈，客子常畏人。"},
{"poem_name": "鹧鸪天·寒日萧萧上琐窗", "poem_id": "qiutian_1806", "poem_class": "秋天", "poet_dynasty": "宋朝", "poet": "李清照", "poem": "寒日萧萧上琐窗，梧桐应恨夜来霜。酒阑更喜团茶苦，梦断偏宜瑞脑香。秋已尽，日犹长，仲宣怀远更凄凉。不如随分尊前醉，莫负东篱菊蕊黄。"},
{"poem_name": "暮秋扬子江寄孟浩然", "poem_id": "qiutian_18790", "poem_class": "秋天", "poet_dynasty": "唐朝", "poet": "刘慎虚", "poem": "木叶纷纷下，东南日烟霜。林山相晚暮，天海空青苍。暝色况复久，秋声亦何长。孤舟兼微月，独夜仍越乡。寒笛对京口，故人在襄阳。咏思劳今夕，江汉遥相望。"},
{"poem_name": "立冬", "poem_id": "qiutian_36569", "poem_class": "秋天", "poet_dynasty": "明朝", "poet": "王穉登", "poem": "秋风吹尽旧庭柯，黄叶丹枫客里过。一点禅灯半轮月，今宵寒较昨宵多。"},
{"poem_name": "戏赠陆大夫十二丈", "poem_id": "hehua_7239", "poem_class": "荷花", "poet_dynasty": "唐朝", "poet": "孟郊", "poem": "莲子不可得，荷花生水中。犹胜道傍柳，无事荡春风。渌萍与荷叶，同此一水中。风吹荷叶在，渌萍西复东。莲叶未开时，苦心终日卷。春水徒荡漾，荷花未开展。"},
{"poem_name": "初贬南巴至鄱阳，题李嘉祐江亭", "poem_id": "hehua_17809", "poem_class": "荷花", "poet_dynasty": "唐朝", "poet": "刘长卿", "poem": "巴峤南行远，长江万里随。不才甘谪去，流水亦何之。地远明君弃，天高酷吏欺。清山独往路，芳草未归时。流落还相见，悲欢话所思。猜嫌伤薏苡，愁暮向江篱。柳色迎高坞，荷衣照下帷。水云初起重，暮鸟远来迟。白首看长剑，沧洲寄钓丝。沙鸥惊小吏，湖月上高枝。稚子能吴语，新文怨楚辞。怜君不得意，川谷自逶迤。"},
{"poem_name": "黄山小诗之一", "poem_id": "hehua_226512", "poem_class": "荷花", "poet_dynasty": "近现代", "poet": "老舍", "poem": "天都奇伟海云幽，莲蕊莲花高入秋；欲识黄山真面目，风华半在玉屏楼。"},
{"poem_name": "浣溪沙·小阁重帘有燕过", "poem_id": "hehua_1696", "poem_class": "荷花", "poet_dynasty": "宋朝", "poet": "晏殊", "poem": "小阁重帘有燕过，晚花红片落庭莎。曲栏干影入凉波。一霎好风生翠幕，几回疏雨滴圆荷。酒醒人散得愁多。"},
{"poem_name": "水龙吟·水晶宫映长城", "poem_id": "hehua_57254", "poem_class": "荷花", "poet_dynasty": "宋朝", "poet": "张元干", "poem": "水晶宫映长城，藕花万顷开浮蕊。红妆翠盖，生朝时候，湖山摇曳。珠露争圆，香风不断，普熏沈水。似瑶池侍女，霞裾缓步，寿烟光里。霖雨已沾千里。兆丰年、十分和气。星郎绿鬓，锦波春酿，碧筒宜醉。荷橐还朝，青毯奕世，除书将至。看巢龟戏叶，蟠桃著子，祝三千岁。"},
{"poem_name": "远别离", "poem_id": "hehua_13063", "poem_class": "荷花", "poet_dynasty": "唐朝", "poet": "张籍", "poem": "莲叶团团杏花拆，长江鲤鱼鬐鬣赤。念君少年弃亲戚，千里万里独为客。谁言远别心不易，天星坠地能为石。几时断得城南陌，勿使居人有行役。"},
{"poem_name": "暮秋独游曲江", "poem_id": "hehua_4885", "poem_class": "荷花", "poet_dynasty": "唐朝", "poet": "李商隐", "poem": "荷叶生时春恨生，荷叶枯时秋恨成。深知身在情长在，怅望江头江水声。"},
{"poem_name": "渼陂行", "poem_id": "hehua_5777", "poem_class": "荷花", "poet_dynasty": "唐朝", "poet": "杜甫", "poem": "岑参兄弟皆好奇，携我远来游渼陂。天地黤惨忽异色，波涛万顷堆琉璃。琉璃汗漫泛舟入，事殊兴极忧思集。鼍作鲸吞不复知，恶风白浪何嗟及。主人锦帆相为开，舟子喜甚无氛埃。凫鹥散乱棹讴发，丝管啁啾空翠来。沈竿续蔓深莫测，菱叶荷花静如拭。宛在中流渤澥清，下归无极终南黑。半陂已南纯浸山，动影袅窕冲融间。船舷暝戛云际寺，水面月出蓝田关。此时骊龙亦吐珠，冯夷击鼓群龙趋。湘妃汉女出歌舞，金支翠旗光有无。咫尺但愁雷雨至，苍茫不晓神灵意。少壮几时奈老何，向来哀乐何其多。"},
{"poem_name": "拟古·其十一", "poem_id": "hehua_1450", "poem_class": "荷花", "poet_dynasty": "唐朝", "poet": "李白", "poem": "涉江弄秋水，爱此荷花鲜。攀荷弄其珠，荡漾不成圆。佳人彩云里，欲赠隔远天。相思无由见，怅望凉风前。"},
{"poem_name": "晓出净慈送林子方二首", "poem_id": "hehua_67817", "poem_class": "荷花", "poet_dynasty": "宋朝", "poet": "杨万里", "poem": "出得西湖月尚残，荷花荡里柳行间。红香世界清凉国，行了南山却北山。"},
{"poem_name": "采莲曲·菱叶萦波荷飐风", "poem_id": "hehua_1656", "poem_class": "荷花", "poet_dynasty": "唐朝", "poet": "白居易", "poem": "菱叶萦波荷飐风，荷花深处小船通。逢郎欲语低头笑，碧玉搔头落水中。"},
{"poem_name": "驿中七夕", "poem_id": "hehua_27008", "poem_class": "荷花", "poet_dynasty": "唐朝", "poet": "徐铉", "poem": "七夕雨初霁，行人正忆家。江天望河汉，水馆折莲花。独坐凉何甚，微吟月易斜。今年不乞巧，钝拙转堪嗟。"},
{"poem_name": "水龙吟·西湖怀古", "poem_id": "hehua_187669", "poem_class": "荷花", "poet_dynasty": "宋朝", "poet": "陈德武", "poem": "东南第一名州，西湖自古多佳丽。临堤台榭，画船楼阁，游人歌吹。十里荷花，三秋桂子，四山晴翠。使百年南渡，一时豪杰，都忘却、平生志。可惜天旋时异，藉何人、雪当年耻？登临形胜，感伤今古，发挥英气。力士推山，天吴移水，作农桑地。借钱塘潮汐，为君洗尽，岳将军泪！"},
{"poem_name": "题张埧夫腴庄图三首·百里青山十里溪", "poem_id": "hehua_66306", "poem_class": "荷花", "poet_dynasty": "宋朝", "poet": "杨万里", "poem": "百里青山十里溪，荷花万顷照红衣。临平山下西湖上，总被腴庄拨取归。"},
{"poem_name": "冬夜对酒寄皇甫十", "poem_id": "xiangsi_8538", "poem_class": "相思", "poet_dynasty": "唐朝", "poet": "白居易", "poem": "霜杀中庭草，冰生后院池。有风空动树，无叶可辞枝。十月苦长夜，百年强半时。新开一瓶酒，那得不相思。"},
{"poem_name": "春别曲", "poem_id": "hehua_12949", "poem_class": "荷花", "poet_dynasty": "唐朝", "poet": "张籍", "poem": "长江春水绿堪染，莲叶出水大如钱。江头橘树君自种，那不长系木兰船。"},
{"poem_name": "登霍山驿楼", "poem_id": "hehua_5204", "poem_class": "荷花", "poet_dynasty": "唐朝", "poet": "李商隐", "poem": "庙列前峰迥，楼开四望穷。岭鼷岚色外，陂雁夕阳中。弱柳千条露，衰荷一面风。壶关有狂孽，速继老生功。"},
{"poem_name": "鸣皋歌奉饯从翁清归五崖山居", "poem_id": "xiangsi_4636", "poem_class": "相思", "poet_dynasty": "唐朝", "poet": "李白", "poem": "忆昨鸣皋梦里还，手弄素月清潭间。觉时枕席非碧山，侧身西望阻秦关。麒麟阁上春还早，著书却忆伊阳好。青松来风吹古道，绿萝飞花覆烟草。我家仙翁爱清真，才雄草圣凌古人。欲卧鸣皋绝世尘。鸣皋微茫在何处。五崖峡水横樵路。身披翠云裘。袖拂紫烟去，去时应过嵩少间，相思为折三花树。"},
{"poem_name": "书情寄从弟邠州长史昭", "poem_id": "xiangsi_4766", "poem_class": "相思", "poet_dynasty": "唐朝", "poet": "李白", "poem": "自笑客行久，我行定几时。绿杨已可折，攀取最长枝。翩翩弄春色，延伫寄相思。谁言贵此物，意愿重琼蕤。昨梦见惠连，朝吟谢公诗。东风引碧草，不觉生华池。临玩忽云夕，杜鹃夜鸣悲。怀君芳岁歇，庭树落红滋。"},
{"poem_name": "送冯济川归蜀", "poem_id": "xiangsi_2338", "poem_class": "相思", "poet_dynasty": "宋朝", "poet": "叶绍翁", "poem": "勇唤东吴万里船，皂囊来奏九重天。一官岂为苏洵冗，诸老宁容贾谊先。满载月归应有命，便耕云去岂无田。竹枝歌罢篷窗掩，到此相思倍黯然。"},
{"poem_name": "关山月", "poem_id": "xiangsi_12081", "poem_class": "相思", "poet_dynasty": "唐朝", "poet": "卢照邻", "poem": "塞坦通碣石，虏障抵祁连。相思在万里，明月正孤悬。影移金岫北，光断玉门前。寄言闺中妇，时看鸿雁天。"},
{"poem_name": "洗妆楼歌", "poem_id": "xiangsi_109489", "poem_class": "相思", "poet_dynasty": "明朝", "poet": "范汭", "poem": "结楼黄山曲，不碍黄山云。山云吹作雨，漠漠复纷纷。纷纷漠漠春何有，洗出梨花隔垂柳。花开花落郎未归，楼上美人相忆否？"},
{"poem_name": "春望词", "poem_id": "xiangsi_2505", "poem_class": "相思", "poet_dynasty": "唐朝", "poet": "薛涛", "poem": "花开不同赏，花落不同悲。欲问相思处，花开花落时。揽草结同心，将以遗知音。春愁正断绝，春鸟复哀吟。风花日将老，佳期犹渺渺。不结同心人，空结同心草。那堪花满枝，翻作两相思。玉箸垂朝镜，春风知不知。"},
{"poem_name": "菩萨蛮·述古席上", "poem_id": "xiangsi_10223", "poem_class": "相思", "poet_dynasty": "宋朝", "poet": "苏轼", "poem": "娟娟缺月西南落，相思拨断琵琶索。枕泪梦魂中，觉来眉晕重。华堂堆烛泪，长笛吹新水。醉客各西东，应思陈孟公。"},
{"poem_name": "应天长·别来半岁音书绝", "poem_id": "xiangsi_2667", "poem_class": "相思", "poet_dynasty": "唐朝", "poet": "韦庄", "poem": "别来半岁音书绝，一寸离肠千万结。难相见，易相别，又是玉搂花似雪。暗相思，无处说，惆怅夜来烟月。想得此时情切，泪沾红袖黦。"},
{"poem_name": "折杨柳", "poem_id": "xiangsi_6985", "poem_class": "相思", "poet_dynasty": "唐朝", "poet": "孟郊", "poem": "杨柳多短枝，短枝多别离。赠远屡攀折，柔条安得垂。青春有定节，离别无定时。但恐人别促，不怨来迟迟。莫言短枝条，中有长相思。朱颜与绿杨，并在别离期。楼上春风过，风前杨柳歌。枝疏缘别苦，曲怨为年多。花惊燕地云，叶映楚池波。谁堪别离此，征戍在交河。"},
{"poem_name": "木兰花·小芙蓉", "poem_id": "xiangsi_43574", "poem_class": "相思", "poet_dynasty": "五代", "poet": "魏承班", "poem": "小芙蓉，香旖旎，碧玉堂深清似水。闭宝匣，掩金铺，倚屏拖袖愁如醉。迟迟好景烟花媚，曲渚鸳鸯眠锦翅。凝然愁望静相思，一双笑靥嚬香蕊。"},
{"poem_name": "送褚山人归日本", "poem_id": "xiangsi_7695", "poem_class": "相思", "poet_dynasty": "唐朝", "poet": "贾岛", "poem": "悬帆待秋水，去入杳冥间。东海几年别，中华此日还。岸遥生白发，波尽露青山。隔水相思在，无书也是闲。"},
{"poem_name": "解连环·孤雁", "poem_id": "xiangsi_1738", "poem_class": "相思", "poet_dynasty": "宋朝", "poet": "张炎", "poem": "楚江空晚。怅离群万里，恍然惊散。自顾影、却下寒塘，正沙净草枯，水平天远。写不成书，只寄得、相思一点。料因循误了，残毡拥雪，故人心眼。谁怜旅愁荏苒。谩长门夜悄，锦筝弹怨。想伴侣、犹宿芦花，也曾念春前，去程应转。暮雨相呼，怕蓦地、玉关重见。未羞他、双燕归来，画帘半卷。"},
{"poem_name": "拟古十二首", "poem_id": "xiangsi_4394", "poem_class": "相思", "poet_dynasty": "唐朝", "poet": "李白", "poem": "青天何历历，明星如白石。黄姑与织女，相去不盈尺。银河无鹊桥，非时将安适。闺人理纨素，游子悲行役。瓶冰知冬寒，霜露欺远客。客似秋叶飞，飘飖不言归。别后罗带长，愁宽去时衣。乘月托宵梦，因之寄金徽。高楼入青天，下有白玉堂。明月看欲堕，当窗悬清光。遥夜一美人，罗衣沾秋霜。含情弄柔瑟，弹作陌上桑。弦声何激烈，风卷绕飞梁。行人皆踯躅，栖鸟起回翔。但写妾意苦，莫辞此曲伤。愿逢同心者，飞作紫鸳鸯。长绳难系日，自古共悲辛。黄金高北斗，不惜买阳春。石火无留光，还如世中人。即事已如梦，后来我谁身。提壶莫辞贫，取酒会四邻。仙人殊恍惚，未若醉中真。清都绿玉树，灼烁瑶台春。攀花弄秀色，远赠天仙人。香风送紫蕊，直到扶桑津。取掇世上艳，所贵心之珍。相思传一笑，聊欲示情亲。今日风日好，明日恐不如。春风笑于人，何乃愁自居。吹箫舞彩凤，酌醴鲙神鱼。千金买一醉，取乐不求馀。达士遗天地，东门有二疏。愚夫同瓦石，有才知卷舒。无事坐悲苦，块然涸辙鱼。运速天地闭，胡风结飞霜。百草死冬月，六龙颓西荒。太白出东方，彗星扬精光。鸳鸯非越鸟，何为眷南翔。惟昔鹰将犬，今为侯与王。得水成蛟龙，争池夺凤凰。北斗不酌酒，南箕空簸扬。世路今太行，回车竟何托。万族皆凋枯，遂无少可乐。旷野多白骨，幽魂共销铄。荣贵当及时，春华宜照灼。人非昆山玉，安得长璀错。身没期不朽，荣名在麟阁。月色不可扫，客愁不可道。玉露生秋衣，流萤飞百草。日月终销毁，天地同枯槁。蟪蛄啼青松，安见此树老。金丹宁误俗，昧者难精讨。尔非千岁翁，多恨去世早。饮酒入玉壶，藏身以为宝。生者为过客，死者为归人。天地一逆旅，同悲万古尘。月兔空捣药，扶桑已成薪。白骨寂无言，青松岂知春。前后更叹息，浮荣安足珍。仙人骑彩凤，昨下阆风岑。海水三清浅，桃源一见寻。遗我绿玉杯，兼之紫琼琴。杯以倾美酒，琴以闲素心。二物非世有，何论珠与金。琴弹松里风，杯劝天上月。风月长相知，世人何倏忽。涉江弄秋水，爱此荷花鲜。攀荷弄其珠，荡漾不成圆。佳人彩云里，欲赠隔远天。相思无由见，怅望凉风前。去去复去去，辞君还忆君。汉水既殊流，楚山亦此分。人生难称意，岂得长为群。越燕喜海日，燕鸿思朔云。别久容华晚，琅玕不能饭。日落知天昏，梦长觉道远。望夫登高山，化石竟不返。"},
{"poem_name": "捣衣篇", "poem_id": "xiangsi_4468", "poem_class": "相思", "poet_dynasty": "唐朝", "poet": "李白", "poem": "闺里佳人年十馀，颦蛾对影恨离居。忽逢江上春归燕，衔得云中尺素书。玉手开缄长叹息，狂夫犹戍交河北。万里交河水北流，愿为双燕泛中洲。君边云拥青丝骑，妾处苔生红粉楼。楼上春风日将歇，谁能揽镜看愁发。晓吹员管随落花，夜捣戎衣向明月。明月高高刻漏长，真珠帘箔掩兰堂。横垂宝幄同心结，半拂琼筵苏合香。琼筵宝幄连枝锦，灯烛荧荧照孤寝。有便凭将金剪刀，为君留下相思枕。摘尽庭兰不见君，红巾拭泪生氤氲，明年若更征边塞，愿作阳台一段云。"},
{"poem_name": "宝应舟中月夜", "poem_id": "yueliang_188323", "poem_class": "月亮", "poet_dynasty": "清朝", "poet": "厉鹗", "poem": "芦根渺渺望无涯，雁落圆沙几点排？明月堕烟霜着水，行人今夜宿清淮。"},
{"poem_name": "一萼红·红梅", "poem_id": "xiangsi_1913", "poem_class": "相思", "poet_dynasty": "宋朝", "poet": "王沂孙", "poem": "占芳菲。趁东风妩媚，重拂淡燕支。青凤衔丹，琼奴试酒，惊换玉质冰姿。甚春色、江南太早，有人怪、和雪杏花飞。藓佩萧疏。茜裙零乱，山意霏霏。空惹别愁无数，照珊瑚海影，冷月枯枝。吴艳离魂，蜀妖浥泪，孤负多少心期。岁寒事、无人共省，破丹雾、应有鹤归时。可惜鲛绡碎剪，不寄相思。"},
{"poem_name": "相和歌辞·春江花月夜二首", "poem_id": "yueliang_194012", "poem_class": "月亮", "poet_dynasty": "唐朝", "poet": "张子容", "poem": "林花发岸口，气色动江新。此夜江中月，流光花上春。分明石潭里，宜照浣纱人。 交甫怜瑶珮，仙妃难重期。沉沉绿江晚，惆怅碧云姿。初逢花上月，言是弄珠时。"},
{"poem_name": "夕阳", "poem_id": "xiangsi_22860", "poem_class": "相思", "poet_dynasty": "唐朝", "poet": "韩偓", "poem": "花前洒泪临寒食，醉里回头问夕阳。不管相思人老尽，朝朝容易下西墙。"},
{"poem_name": "渡荆门送别", "poem_id": "yueliang_451", "poem_class": "月亮", "poet_dynasty": "唐朝", "poet": "李白", "poem": "渡远荆门外，来从楚国游。山随平野尽，江入大荒流。月下飞天镜，云生结海楼。仍怜故乡水，万里送行舟。"},
{"poem_name": "题金陵渡", "poem_id": "yueliang_703", "poem_class": "月亮", "poet_dynasty": "唐朝", "poet": "张祜", "poem": "金陵津渡小山楼，一宿行人自可愁。潮落夜江斜月里，两三星火是瓜洲。"},
{"poem_name": "村夜", "poem_id": "yueliang_1888", "poem_class": "月亮", "poet_dynasty": "唐朝", "poet": "白居易", "poem": "霜草苍苍虫切切，村南村北行人绝。独出前门望野田，月明荞麦花如雪。"},
{"poem_name": "阳关曲·中秋作", "poem_id": "yueliang_326", "poem_class": "月亮", "poet_dynasty": "宋朝", "poet": "苏轼", "poem": "暮云收尽溢清寒，银汉无声转玉盘。此生此夜不长好，明月明年何处看。"},
{"poem_name": "春宫曲", "poem_id": "yueliang_694", "poem_class": "月亮", "poet_dynasty": "唐朝", "poet": "王昌龄", "poem": "昨夜风开露井桃，未央前殿月轮高。平阳歌舞新承宠，帘外春寒赐锦袍。"},
{"poem_name": "燕歌行二首·其一", "poem_id": "yueliang_34859", "poem_class": "月亮", "poet_dynasty": "三国", "poet": "曹丕", "poem": "秋风萧瑟天气凉，草木摇落露为霜。群燕辞归鹄南翔，念君客游思断肠。慊慊思归恋故乡，君何淹留寄他方？贱妾茕茕守空房，忧来思君不敢忘，不觉泪下沾衣裳。援琴鸣弦发清商，短歌微吟不能长。明月皎皎照我床，星汉西流夜未央。牵牛织女遥相望，尔独何辜限河梁。"},
{"poem_name": "瑶瑟怨", "poem_id": "yueliang_718", "poem_class": "月亮", "poet_dynasty": "唐朝", "poet": "温庭筠", "poem": "冰簟银床梦不成，碧天如水夜云轻。雁声远过潇湘去，十二楼中月自明。"},
{"poem_name": "兰溪棹歌", "poem_id": "yueliang_440", "poem_class": "月亮", "poet_dynasty": "唐朝", "poet": "戴叔伦", "poem": "凉月如眉挂柳湾，越中山色镜中看。兰溪三日桃花雨，半夜鲤鱼来上滩。"},
{"poem_name": "月子弯弯照九州", "poem_id": "yueliang_34944", "poem_class": "月亮", "poet_dynasty": "宋朝", "poem": "月子弯弯照九州，几家欢乐几家愁。几家夫妇同罗帐，几个飘零在外头。"},
{"poem_name": "下终南山过斛斯山人宿置酒", "poem_id": "yueliang_102", "poem_class": "月亮", "poet_dynasty": "唐朝", "poet": "李白", "poem": "暮从碧山下，山月随人归。却顾所来径，苍苍横翠微。相携及田家，童稚开荆扉。绿竹入幽径，青萝拂行衣。欢言得所憩，美酒聊共挥。长歌吟松风，曲尽河星稀。我醉君复乐，陶然共忘机。"},
{"poem_name": "把酒问月", "poem_id": "yueliang_72", "poem_class": "月亮", "poet_dynasty": "唐朝", "poet": "李白", "poem": "青天有月来几时？我今停杯一问之。人攀明月不可得，月行却与人相随。皎如飞镜临丹阙，绿烟灭尽清辉发。但见宵从海上来，宁知晓向云间没。白兔捣药秋复春，嫦娥孤栖与谁邻？今人不见古时月，今月曾经照古人。古人今人若流水，共看明月皆如此。唯愿当歌对酒时，月光长照金樽里。"},
{"poem_name": "石头城", "poem_id": "yueliang_1372", "poem_class": "月亮", "poet_dynasty": "唐朝", "poet": "刘禹锡", "poem": "山围故国周遭在，潮打空城寂寞回。淮水东边旧时月，夜深还过女墙来。"},
{"poem_name": "阆水歌", "poem_id": "taiyang_5696", "poem_class": "太阳", "poet_dynasty": "唐朝", "poet": "杜甫", "poem": "嘉陵江色何所似？石黛碧玉相因依。正怜日破浪花出，更复春从沙际归。巴童荡桨欹侧过，水鸡衔鱼来去飞。阆中胜事可肠断，阆州城南天下稀！"},
{"poem_name": "湖口望庐山瀑布泉", "poem_id": "taiyang_11151", "poem_class": "太阳", "poet_dynasty": "唐朝", "poet": "张九龄", "poem": "万丈红泉落，迢迢半紫氛。奔流下杂树，洒落出重云。日照虹霓似，天清风雨闻。灵山多秀色，空水共氤氲。"},
{"poem_name": "冬夜月下作", "poem_id": "taiyang_27771", "poem_class": "太阳", "poet_dynasty": "宋朝", "poet": "陆游", "poem": "造物宁能困此翁，浩歌庭下答松风。煌煌斗柄插天北，焰焰月轮生海东。皂纛黄旗都护府，峨冠长剑大明宫。功名晚遂从来事，白首江湖未叹穷。"},
{"poem_name": "偶书", "poem_id": "taiyang_25986", "poem_class": "太阳", "poet_dynasty": "唐朝", "poet": "刘叉", "poem": "日出扶桑一丈高，人间万事细如毛。 野夫怒见不平处，磨损胸中万古刀。"},
{"poem_name": "天净沙·秋", "poem_id": "taiyang_499", "poem_class": "太阳", "poet_dynasty": "元朝", "poet": "白朴", "poem": "孤村落日残霞，轻烟老树寒鸦，一点飞鸿影下。青山绿水，白草红叶黄花。"},
{"poem_name": "鸳鸯篇", "poem_id": "aiqing_33023", "poem_class": "爱情", "poet_dynasty": "唐朝", "poet": "李德裕", "poem": "君不见昔时同心人，化作鸳鸯鸟。和鸣一夕不暂离，交颈千年尚为少。二月草菲菲，山樱花未稀。金塘风日好，何处不相依。既逢解佩游女，更值凌波宓妃。精光摇翠盖，丽色映珠玑。双影相伴，双心莫违。淹留碧沙上，荡漾洗红衣。春光兮宛转，嬉游兮未反。宿莫近天泉池，飞莫近长洲苑。尔愿欢爱不相忘，须去人间罗网远。南有潇湘洲，且为千里游。洞庭无苦寒，沅江多碧流。昔为薄命妾，无日不含愁。今为水中鸟，颉颃自相求。洛阳女儿在青阁，二月罗衣轻更薄。金泥文彩未足珍，画作鸳鸯始堪著。亦有少妇破瓜年，春闺无伴独婵娟。夜夜学织连枝锦，织作鸳鸯人共怜。悠悠湘水滨，清浅漾初蘋.菖花发艳无人识，江柳逶迤空自春。唯怜独鹤依琴曲，更念孤鸾隐镜尘。愿作鸳鸯被，长覆有情人。"},
{"poem_name": "春思", "poem_id": "aiqing_5", "poem_class": "爱情", "poet_dynasty": "唐朝", "poet": "李白", "poem": "燕草如碧丝，秦桑低绿枝。当君怀归日，是妾断肠时。春风不相识，何事入罗帏？"},
{"poem_name": "日诗", "poem_id": "taiyang_220655", "poem_class": "太阳", "poet_dynasty": "宋朝", "poet": "赵匡胤", "poem": "欲出未出光辣达，千山万山如火发。须臾走向天上来，逐却残星赶却月。"},
{"poem_name": "项脊轩志", "poem_id": "aiqing_35694", "poem_class": "爱情", "poet_dynasty": "明朝", "poet": "归有光", "poem": "项脊轩，旧南阁子也。室仅方丈，可容一人居。百年老屋，尘泥渗漉，雨泽下注；每移案，顾视，无可置者。又北向，不能得日，日过午已昏。余稍为修葺，使不上漏。前辟四窗，垣墙周庭，以当南日，日影反照，室始洞然。又杂植兰桂竹木于庭，旧时栏楯，亦遂增胜。借书满架，偃仰啸歌，冥然兀坐，万籁有声；而庭堦寂寂，小鸟时来啄食，人至不去。三五之夜，明月半墙，桂影斑驳，风移影动，珊珊可爱。(堦寂寂 一作：阶寂寂)　　然余居于此，多可喜，亦多可悲。先是庭中通南北为一。迨诸父异爨，内外多置小门，墙往往而是。东犬西吠，客逾庖而宴，鸡栖于厅。庭中始为篱，已为墙，凡再变矣。家有老妪，尝居于此。妪，先大母婢也，乳二世，先妣抚之甚厚。室西连于中闺，先妣尝一至。妪每谓余曰：”某所，而母立于兹。”妪又曰：”汝姊在吾怀，呱呱而泣；娘以指叩门扉曰：‘儿寒乎？欲食乎？’吾从板外相为应答。”语未毕，余泣，妪亦泣。余自束发，读书轩中，一日，大母过余曰：”吾儿，久不见若影，何竟日默默在此，大类女郎也？”比去，以手阖门，自语曰：”吾家读书久不效，儿之成，则可待乎！”顷之，持一象笏至，曰：”此吾祖太常公宣德间执此以朝，他日汝当用之！”瞻顾遗迹，如在昨日，令人长号不自禁。　　轩东，故尝为厨，人往，从轩前过。余扃牖而居，久之，能以足音辨人。轩凡四遭火，得不焚，殆有神护者。　　项脊生曰：“蜀清守丹穴，利甲天下，其后秦皇帝筑女怀清台；刘玄德与曹操争天下，诸葛孔明起陇中。方二人之昧昧于一隅也，世何足以知之，余区区处败屋中，方扬眉、瞬目，谓有奇景。人知之者，其谓与坎井之蛙何异？”（人教版《中国古代诗歌散文欣赏》中无此段文字；沪教版无此段。）　　余既为此志，后五年，吾妻来归，时至轩中，从余问古事，或凭几学书。吾妻归宁，述诸小妹语曰：”闻姊家有阁子，且何谓阁子也？”其后六年，吾妻死，室坏不修。其后二年，余久卧病无聊，乃使人复葺南阁子，其制稍异于前。然自后余多在外，不常居。　　庭有枇杷树，吾妻死之年所手植也，今已亭亭如盖矣。"},
{"poem_name": "端午日恩赐百索", "poem_id": "duanwujie_16579", "poem_class": "端午节", "poet_dynasty": "唐朝", "poet": "窦叔向", "poem": "仙宫长命缕，端午降殊私。事盛蛟龙见，恩深犬马知。馀生倘可续，终冀答明时。"},
{"poem_name": "戊戌端午", "poem_id": "duanwujie_40610", "poem_class": "端午节", "poet_dynasty": "元朝", "poet": "方回", "poem": "退休敢望赐宫衣，破箧重寻旧暑絺。梅子黄时端午又，葵花红处故园非。画符焉用元无病，标锦休争但合归。赖有故人饷新煮，一杯草草勒鱼肥。"},
{"poem_name": "鹧鸪天·仗下仪容笔下文", "poem_id": "duanwujie_16577", "poem_class": "端午节", "poet_dynasty": "宋朝", "poet": "范成大", "poem": "仗下仪容笔下文。天风驾鹤住仙真。榴花三日迎端午，蕉叶千春纪诞辰。经国志，立朝身。暂烦高手活吴民。明朝莫遣书丹篆，怕引新符刻玉麟。"},
{"poem_name": "端午三首", "poem_id": "duanwujie_16541", "poem_class": "端午节", "poet_dynasty": "宋朝", "poet": "赵蕃", "poem": "谩说投诗赠汨罗，身今且乐奈渠何。尝闻求福木居士，试向艾人成祝呵。忠言不用竟沉死，留得文章星斗罗。何意更觞昌歜酒，为君击节一长歌。年年端午风兼雨，似为屈原陈昔冤。我欲于谁论许事，舍南舍北鹁鸠喧。"},
{"poem_name": "酹江月·仙翁初度", "poem_id": "duanwujie_84636", "poem_class": "端午节", "poet_dynasty": "宋朝", "poet": "宋无名氏", "poem": "仙翁初度，遇端阳佳节，又还两日。怪得箕星光倍正，凌晓独辉南极。料想当年，储祥荐瑞，兆见开先吉。称觞此旦，华堂佳气葱郁。好看斑戏庭前，芬芳双桂，行作蟾宫客。况有瑶池王母在，重庆举杯欢怿。络秀赐觞，孟光举案，姑妇贤相敌。与君品寿，蓬壶长见仙集。"},
{"poem_name": "端午内中帖子词·皇后阁·金屋风光别", "poem_id": "duanwujie_160806", "poem_class": "端午节", "poet_dynasty": "宋朝", "poet": "王珪", "poem": "金屋风光别，仍逢令节新。争传九子粽，皇祚续千春。"},
{"poem_name": "月夜", "poem_id": "sinian_376", "poem_class": "思念", "poet_dynasty": "唐朝", "poet": "杜甫", "poem": "今夜鄜州月，闺中只独看。遥怜小儿女，未解忆长安。香雾云鬟湿，清辉玉臂寒。何时倚虚幌，双照泪痕干。"},
{"poem_name": "望江南·梳洗罢", "poem_id": "sinian_402", "poem_class": "思念", "poet_dynasty": "唐朝", "poet": "温庭筠", "poem": "梳洗罢，独倚望江楼。过尽千帆皆不是，斜晖脉脉水悠悠。肠断白蘋洲。"},
{"poem_name": "上古之什补亡训传十三章·十月之郊一章", "poem_id": "xiatian_22504", "poem_class": "夏天", "poet_dynasty": "唐朝", "poet": "顾况", "poem": "（十月之郊，造公室也。君子居公室，当思布德行化焉。）十月之郊，群木肇生。阳潜地中，舒达句萌。曀其蔚兮，不可以游息。乃熂蒺藜，乃夷荆棘，乃繇彼曲直，匠氏度思。登斧以时，泽梁蓁蓁。无或夭枝，有巨根蒂。生混茫际，呼吸群籁。万人挥斤，坎坎有厉。陆迁水济，百力殚弊。审方面势，姑博其制，作为公室。公室既成，御燥湿风日。栋之斯厚，榱之斯密。如翼于飞，如鳞栉比。缭以周墉。墄以崇阶。俯而望之，矗与云齐。eF砆碔砆，藻井旋题。丹素之燝兮，椒桂之馥兮。高阁高阁，珠缀结络。金铺烂若，不集于鸟雀。绘事告毕，宾筵秩秩，乃命旨酒琴瑟。琴瑟在堂，莫不静谧。周环掩辟，仰不漏日。冬日严凝。言纳其阳，和风载升。夏日郁蒸，言用于阴，凉风飒兴。有匪君子，自贤不已，乃梦乘舟，乃梦乘车。梦人占之，更爽其居。炎炎则移，皎皎则亏。木实之繁兮，明年息枝。爰处若思，胡宁不尔思。"},
{"poem_name": "新凉", "poem_id": "xiatian_186527", "poem_class": "夏天", "poet_dynasty": "宋朝", "poet": "徐玑", "poem": "水满田畴稻叶齐，日光穿树晓烟低。黄莺也爱新凉好，飞过青山影里啼。"},
{"poem_name": "初夏·当春一脉生生意", "poem_id": "xiatian_171196", "poem_class": "夏天", "poet_dynasty": "宋朝", "poet": "丘葵", "poem": "当春一脉生生意，直到如今始洁齐。千树向荣知靖节，一庭交翠见濂溪。柳塘花坞心应懒，葵扇栎笙手自携。犹自清和未蒸溽，可人日日竹亭西。"},
{"poem_name": "立夏", "poem_id": "xiatian_331627", "poem_class": "夏天", "poet_dynasty": "宋朝", "poet": "赵友直", "poem": "四时天气促相催，一夜薰风带暑来。陇亩日长蒸翠麦，园林雨过熟黄梅。莺啼春去愁千缕，蝶恋花残恨几回。睡起南窗情思倦，闲看槐荫满亭台。"},
{"poem_name": "江城子·乙卯正月二十日夜记梦", "poem_id": "sinian_323", "poem_class": "思念", "poet_dynasty": "宋朝", "poet": "苏轼", "poem": "十年生死两茫茫，不思量，自难忘。千里孤坟，无处话凄凉。纵使相逢应不识，尘满面，鬓如霜。夜来幽梦忽还乡，小轩窗，正梳妆。相顾无言，惟有泪千行。料得年年肠断处，明月夜，短松冈。"},
{"poem_name": "鲜于少府宅看花", "poem_id": "xiatian_14707", "poem_class": "夏天", "poet_dynasty": "唐朝", "poet": "李端", "poem": "谢家能植药，万簇相萦倚。烂熳绿苔前，婵娟青草里。垂栏复照户，映竹仍临水。骤雨发芳香，回风舒锦绮。孤光杂新故，众色更重累。散碧出疏茎，分黄成细蕊。游蜂高更下，惊蝶坐还起。玉貌对应惭，霞标方不似。春阴怜弱蔓，夏日同短晷。回落报荣衰，交关斗红紫。花时苟未赏，老至谁能止。上客屡移床，幽僧劳凭几。初合虽薄劣，却得陪君子。敢问贤主人，何如种桃李。"},
{"poem_name": "阮郎归·立夏", "poem_id": "xiatian_2702", "poem_class": "夏天", "poet_dynasty": "近现代", "poet": "张大烈", "poem": "绿阴铺野换新光，薰风初昼长。小荷贴水点横塘，蝶衣晒粉忙。茶鼎熟，酒卮扬，醉来诗兴狂。燕雏似惜落花香，双衔归画梁。"},
{"poem_name": "书庭蕉", "poem_id": "xiatian_192403", "poem_class": "夏天", "poet_dynasty": "明朝", "poet": "王守仁", "poem": "檐前蕉叶绿成林，长夏全无暑气侵。但得雨声连夜静，不防月色半床阴。新诗旧叶题将满，老芰疏梧根共深。莫笑郑人谈颂鹿，至今醒梦两难寻。"},
{"poem_name": "初夏", "poem_id": "xiatian_2593", "poem_class": "夏天", "poet_dynasty": "宋朝", "poet": "朱淑真", "poem": "竹摇清影罩幽窗，两两时禽噪夕阳。谢却海棠飞尽絮，困人天气日初长。"},
{"poem_name": "积雨辋川庄作", "poem_id": "xiatian_645", "poem_class": "夏天", "poet_dynasty": "唐朝", "poet": "王维", "poem": "积雨空林烟火迟，蒸藜炊黍饷东菑。漠漠水田飞白鹭，阴阴夏木啭黄鹂。山中习静观朝槿，松下清斋折露葵。野老与人争席罢，海鸥何事更相疑。"},
{"poem_name": "赠别其二", "poem_id": "libie_712", "poem_class": "离别", "poet_dynasty": "唐朝", "poet": "杜牧", "poem": "多情却似总无情，唯觉樽前笑不成。蜡烛有心还惜别，替人垂泪到天明。"},
{"poem_name": "长相思·花似伊", "poem_id": "libie_15001", "poem_class": "离别", "poet_dynasty": "宋朝", "poet": "欧阳修", "poem": "花似伊，柳似伊。花柳青春人别离。低头双泪垂。长江东，长江西。两岸鸳鸯两处飞。相逢知几时。"},
{"poem_name": "赋得古原草送别", "poem_id": "libie_144", "poem_class": "离别", "poet_dynasty": "唐朝", "poet": "白居易", "poem": "离离原上草，一岁一枯荣。野火烧不尽，春风吹又生。远芳侵古道，晴翠接荒城。又送王孙去，萋萋满别情。"},
{"poem_name": "己亥杂诗·其五", "poem_id": "taiyang_34867", "poem_class": "太阳", "poet_dynasty": "清朝", "poet": "龚自珍", "poem": "浩荡离愁白日斜，吟鞭东指即天涯。落红不是无情物，化作春泥更护花。"},
{"poem_name": "回乡偶书二首", "poem_id": "libie_29", "poem_class": "离别", "poet_dynasty": "唐朝", "poet": "贺知章", "poem": "其一少小离家老大回，乡音无改鬓毛衰。儿童相见不相识，笑问客从何处来。其一离别家乡岁月多，近来人事半消磨。惟有门前镜湖水，春风不改旧时波。"},
{"poem_name": "春望", "poem_id": "libie_10", "poem_class": "离别", "poet_dynasty": "唐朝", "poet": "杜甫", "poem": "国破山河在，城春草木深。感时花溅泪，恨别鸟惊心。烽火连三月，家书抵万金。白头搔更短，浑欲不胜簪。"},
{"poem_name": "浪淘沙令·帘外雨潺潺", "poem_id": "libie_909", "poem_class": "离别", "poet_dynasty": "五代", "poet": "李煜", "poem": "帘外雨潺潺，春意阑珊。罗衾不耐五更寒。梦里不知身是客，一晌贪欢。独自莫凭栏，无限江山，别时容易见时难。流水落花春去也，天上人间。"},
{"poem_name": "南陵别儿童入京", "poem_id": "libie_450", "poem_class": "离别", "poet_dynasty": "唐朝", "poet": "李白", "poem": "白酒新熟山中归，黄鸡啄黍秋正肥。呼童烹鸡酌白酒，儿女嬉笑牵人衣。高歌取醉欲自慰，起舞落日争光辉。游说万乘苦不早，著鞭跨马涉远道。会稽愚妇轻买臣，余亦辞家西入秦。仰天大笑出门去，我辈岂是蓬蒿人。"},
{"poem_name": "酬晖上人秋夜山亭有赠", "poem_id": "qiutian_238", "poem_class": "秋天", "poet_dynasty": "唐朝", "poet": "陈子昂", "poem": "皎皎白林秋，微微翠山静。禅居感物变，独坐开轩屏。风泉夜声杂，月露宵光冷。多谢忘机人，尘忧未能整。"},
{"poem_name": "暮秋山行", "poem_id": "qiutian_205", "poem_class": "秋天", "poet_dynasty": "唐朝", "poet": "岑参", "poem": "疲马卧长坂，夕阳下通津。山风吹空林，飒飒如有人。苍旻霁凉雨，石路无飞尘。千念集暮节，万籁悲萧辰。鶗鴂昨夜鸣，蕙草色已陈。况在远行客，自然多苦辛。"},
{"poem_name": "九日登李明府北楼", "poem_id": "qiutian_17775", "poem_class": "秋天", "poet_dynasty": "唐朝", "poet": "刘长卿", "poem": "九日登高望，苍苍远树低。人烟湖草里，山翠县楼西。霜降鸿声切，秋深客思迷。无劳白衣酒，陶令自相携。"},
{"poem_name": "栾家濑", "poem_id": "qiutian_1994", "poem_class": "秋天", "poet_dynasty": "唐朝", "poet": "王维", "poem": "飒飒秋雨中，浅浅石溜泻。跳波自相溅，白鹭惊复下。"},
{"poem_name": "观沧海", "poem_id": "qiutian_1939", "poem_class": "秋天", "poet_dynasty": "三国", "poet": "曹操", "poem": "东临碣石，以观沧海。水何澹澹，山岛竦峙。树木丛生，百草丰茂。秋风萧瑟，洪波涌起。日月之行，若出其中；星汉灿烂，若出其里。幸甚至哉！歌以咏志。"},
{"poem_name": "茅屋为秋风所破歌", "poem_id": "qiutian_27", "poem_class": "秋天", "poet_dynasty": "唐朝", "poet": "杜甫", "poem": "八月秋高风怒号，卷我屋上三重茅。茅飞渡江洒江郊，高者挂罥长林梢，下者飘转沉塘坳。南村群童欺我老无力，忍能对面为盗贼。公然抱茅入竹去，唇焦口燥呼不得，归来倚杖自叹息。俄顷风定云墨色，秋天漠漠向昏黑。布衾多年冷似铁，娇儿恶卧踏里裂。床头屋漏无干处，雨脚如麻未断绝。自经丧乱少睡眠，长夜沾湿何由彻！安得广厦千万间，大庇天下寒士俱欢颜，风雨不动安如山。呜呼！何时眼前突兀见此屋，吾庐独破受冻死亦足！"},
{"poem_name": "浣溪沙·漠漠轻寒上小楼", "poem_id": "qiutian_243", "poem_class": "秋天", "poet_dynasty": "宋朝", "poet": "秦观", "poem": "漠漠轻寒上小楼，晓阴无赖似穷秋。淡烟流水画屏幽。自在飞花轻似梦，无边丝雨细如愁。宝帘闲挂小银钩。"},
{"poem_name": "章台夜思", "poem_id": "qiutian_634", "poem_class": "秋天", "poet_dynasty": "唐朝", "poet": "韦庄", "poem": "清瑟怨遥夜，绕弦风雨哀。孤灯闻楚角，残月下章台。芳草已云暮，故人殊未来。乡书不可寄，秋雁又南回。"},
{"poem_name": "蝶恋花·庭院深深深几许", "poem_id": "qiutian_441", "poem_class": "秋天", "poet_dynasty": "宋朝", "poet": "欧阳修", "poem": "庭院深深深几许，杨柳堆烟，帘幕无重数。玉勒雕鞍游冶处，楼高不见章台路。雨横风狂三月暮，门掩黄昏，无计留春住。泪眼问花花不语，乱红飞过秋千去。"},
{"poem_name": "沁园春·长沙", "poem_id": "qiutian_1251", "poem_class": "秋天", "poet_dynasty": "近现代", "poet": "毛泽东", "poem": "独立寒秋，湘江北去，橘子洲头。看万山红遍，层林尽染；漫江碧透，百舸争流。鹰击长空，鱼翔浅底，万类霜天竞自由。怅寥廓，问苍茫大地，谁主沉浮？携来百侣曾游，忆往昔峥嵘岁月稠。恰同学少年，风华正茂；书生意气，挥斥方遒。指点江山，激扬文字，粪土当年万户侯。曾记否，到中流击水，浪遏飞舟！"},
{"poem_name": "山中", "poem_id": "qiutian_871", "poem_class": "秋天", "poet_dynasty": "唐朝", "poet": "王勃", "poem": "长江悲已滞，万里念将归。况属高风晚，山山黄叶飞。"},
{"poem_name": "塞下曲·其一", "poem_id": "qiutian_554", "poem_class": "秋天", "poet_dynasty": "唐朝", "poet": "王昌龄", "poem": "蝉鸣空桑林，八月萧关道。出塞复入塞，处处黄芦草。从来幽并客，皆向沙场老。莫学游侠儿，矜夸紫骝好。"},
{"poem_name": "送李少府贬峡中王少府贬长沙", "poem_id": "qiutian_641", "poem_class": "秋天", "poet_dynasty": "唐朝", "poet": "高适", "poem": "嗟君此别意何如，驻马衔杯问谪居。巫峡啼猿数行泪，衡阳归雁几封书。青枫江上秋帆远，白帝城边古木疏。圣代即今多雨露，暂时分手莫踌躇。"},
{"poem_name": "古风其二十六·碧荷生幽泉", "poem_id": "hehua_1039", "poem_class": "荷花", "poet_dynasty": "唐朝", "poet": "李白", "poem": "碧荷生幽泉，朝日艳且鲜。秋花冒绿水，密叶罗青烟。秀色空绝世，馨香为谁传。坐看飞霜满，凋此红芳年。结根未得所，愿托华池边。"},
{"poem_name": "临江仙·荷叶荷花何处好", "poem_id": "hehua_1206", "poem_class": "荷花", "poet_dynasty": "元朝", "poet": "元好问", "poem": "李辅之在齐州，予客济源，辅之有和。荷叶荷花何处好？大明湖上新秋。红妆翠盖木兰舟。江山如画里，人物更风流。千里故人千里月，三年孤负欢游。一尊白酒寄离愁。殷勤桥下水，几日到东州！"},
{"poem_name": "母别子", "poem_id": "hehua_7899", "poem_class": "荷花", "poet_dynasty": "唐朝", "poet": "白居易", "poem": "母别子，子别母，白日无光哭声苦。关西骠骑大将军，去年破虏新策勋。敕赐金钱二百万，洛阳迎得如花人。新人迎来旧人弃，掌上莲花眼中刺。迎新弃旧未足悲，悲在君家留两儿。一始扶行一初坐，坐啼行哭牵人衣。以汝夫妇新燕婉，使我母子生别离。不如林中乌与鹊，母不失雏雄伴雌。应似园中桃李树，花落随风子在枝。新人新人听我语，洛阳无限红楼女。但愿将军重立功，更有新人胜于汝。"},
{"poem_name": "沉醉东风·湖上晚眺林", "poem_id": "hehua_16048", "poem_class": "荷花", "poet_dynasty": "元朝", "poet": "张可久", "poem": "湖上晚眺林君复先生故居，苏子瞻学士西湖。六月天，孤山路，载笙歌画船无数。万顷玻璃浸玉壶，夕阳外荷花带雨。晚春席上客坐松根看水，鹤来庭下观棋。小砚香，残红坠，竹珊珊野亭交翠。相伴闲云出岫迟，题诗在呼猿洞里。"},
{"poem_name": "夜书所见", "poem_id": "qiutian_494", "poem_class": "秋天", "poet_dynasty": "宋朝", "poet": "叶绍翁", "poem": "萧萧梧叶送寒声，江上秋风动客情。知有儿童挑促织，夜深篱落一灯明。"},
{"poem_name": "闲游", "poem_id": "hehua_5236", "poem_class": "荷花", "poet_dynasty": "唐朝", "poet": "李商隐", "poem": "危亭题竹粉，曲沼嗅荷花。数日同携酒，平明不在家。寻幽殊未极，得句总堪夸。强下西楼去，西楼倚暮霞。"},
{"poem_name": "大司成颜几圣率同舍招游裴园，泛舟绕孤山赏·游尽西湖赏尽莲", "poem_id": "hehua_64960", "poem_class": "荷花", "poet_dynasty": "宋朝", "poet": "杨万里", "poem": "游尽西湖赏尽莲，玉壶落日泊楼船。莫嫌当处荷花少，剩展湖光几镜天。"},
{"poem_name": "立冬", "poem_id": "hehua_36567", "poem_class": "荷花", "poet_dynasty": "宋朝", "poet": "紫金霜", "poem": "落水荷塘满眼枯，西风渐作北风呼。黄杨倔强尤一色，白桦优柔以半疏。门尽冷霜能醒骨，窗临残照好读书。拟约三九吟梅雪，还借自家小火炉。"},
{"poem_name": "韩翃舍人即事", "poem_id": "hehua_5056", "poem_class": "荷花", "poet_dynasty": "唐朝", "poet": "李商隐", "poem": "萱草含丹粉，荷花抱绿房。鸟应悲蜀帝，蝉是怨齐王。通内藏珠府，应官解玉坊。桥南荀令过，十里送衣香。"},
{"poem_name": "临江仙·柳外轻雷池上雨", "poem_id": "hehua_15014", "poem_class": "荷花", "poet_dynasty": "宋朝", "poet": "欧阳修", "poem": "柳外轻雷池上雨，雨声滴碎荷声。小楼西角断虹明。阑干倚处，待得月华生。燕子飞来窥画栋，玉钩垂下帘旌。凉波不动簟纹平。水精双枕，傍有堕钗横。"},
{"poem_name": "江城子·湖上与张先同赋", "poem_id": "hehua_318", "poem_class": "荷花", "poet_dynasty": "宋朝", "poet": "苏轼", "poem": "凤凰山上雨初晴。水风清，晚霞明。一朵芙蓉，开过尚盈盈。何处飞来双白鹭，如有意，慕娉婷。忽闻江上弄哀筝。苦含情，遣谁听？烟敛云收，依约是湘灵。欲待曲终寻问取，人不见，数峰青。"},
{"poem_name": "仲弟未归岁晚有怀", "poem_id": "hehua_271976", "poem_class": "荷花", "poet_dynasty": "宋朝", "poet": "蔡渊", "poem": "明月照席寒，生我愁百端。冉冉岁云徂，游子不顾还。相送荷花碧，相望枫叶丹。高楼日千回，散步东林隈。攀条复揽秀，日暮空徘徊。金杯白玉台，犹能对寒梅。寄书岂不早，三月千里道。敢怨归轩迟，但念堂中老。春风萱草生，更树堂前庭。"},
{"poem_name": "莲蓬人", "poem_id": "hehua_183627", "poem_class": "荷花", "poet_dynasty": "近现代", "poet": "鲁迅", "poem": "芰裳荇带处仙乡，风定犹闻碧玉香。鹭影不来秋瑟瑟，苇花伴宿露瀼瀼。扫除腻粉呈风骨，褪却红衣学淡妆。好向濂溪称净植，莫随残叶堕寒塘。"},
{"poem_name": "永遇乐·明月如霜", "poem_id": "hehua_892", "poem_class": "荷花", "poet_dynasty": "宋朝", "poet": "苏轼", "poem": "彭城夜宿燕子楼，梦盼盼，因作此词。明月如霜，好风如水，清景无限。曲港跳鱼，圆荷泻露，寂寞无人见。紞如三鼓，铿然一叶，黯黯梦云惊断。夜茫茫，重寻无处，觉来小园行遍。天涯倦客，山中归路，望断故园心眼。燕子楼空，佳人何在，空锁楼中燕。古今如梦，何曾梦觉，但有旧欢新怨。异时对，黄楼夜景，为余浩叹。"},
{"poem_name": "喜韩少府见访", "poem_id": "hehua_25857", "poem_class": "荷花", "poet_dynasty": "唐朝", "poet": "胡令能", "poem": "忽闻梅福来相访，笑着荷衣出草堂。儿童不惯见车马，走入芦花深处藏。"},
{"poem_name": "大司成颜几圣率同舍招游裴园，泛舟绕孤山赏·城中担上买莲房", "poem_id": "hehua_64957", "poem_class": "荷花", "poet_dynasty": "宋朝", "poet": "杨万里", "poem": "城中担上买莲房，未抵西湖泛野航。旋折荷花剥莲子，露为风味月为香。"},
{"poem_name": "满江红·曲几蒲团", "poem_id": "xiangsi_1395", "poem_class": "相思", "poet_dynasty": "宋朝", "poet": "辛弃疾", "poem": "曲几蒲团，方丈里、君来问疾。更夜雨、匆匆别去，一杯南北。万事莫侵闲鬓发，百年正要佳眠食。最难忘、此语重殷勤，千金直。西崦路，东岩石。携手处，今陈迹。望重来犹有，旧盟如日。莫信蓬莱风浪隔，垂天自有扶摇力。对梅花、一夜苦相思，无消息。"},
{"poem_name": "韦七自太子宾客再除秘书监，以长句贺而饯之", "poem_id": "xiangsi_9562", "poem_class": "相思", "poet_dynasty": "唐朝", "poet": "白居易", "poem": "离筵莫怆且同欢，共贺新恩拜旧官。屈就商山伴麋鹿，好归芸阁狎鹓鸾。落星石上苍苔古，画鹤厅前白露寒。老监姓名应在壁，相思试为拂尘看。"},
{"poem_name": "夏日杂诗", "poem_id": "hehua_192438", "poem_class": "荷花", "poet_dynasty": "清朝", "poet": "陈文述", "poem": "水窗低傍画栏开，枕簟萧疏玉漏催。一夜雨声凉到梦，万荷叶上送秋来。"},
{"poem_name": "放歌行答从弟墨卿", "poem_id": "xiangsi_17225", "poem_class": "相思", "poet_dynasty": "唐朝", "poet": "李颀", "poem": "小来好文耻学武，世上功名不解取。虽沾寸禄已后时，徒欲出身事明主。柏梁赋诗不及宴，长楸走马谁相数。敛迹俯眉心自甘，高歌击节声半苦。由是蹉跎一老夫，养鸡牧豕东城隅。空歌汉代萧相国，肯事霍家冯子都。徒尔当年声籍籍，滥作词林两京客。故人斗酒安陵桥，黄鸟春风洛阳陌。吾家令弟才不羁，五言破的人共推。兴来逸气如涛涌，千里长江归海时。别离短景何萧索，佳句相思能间作。举头遥望鲁阳山，木叶纷纷向人落。"},
{"poem_name": "唐多令·秋暮有感", "poem_id": "hehua_170117", "poem_class": "荷花", "poet_dynasty": "宋朝", "poet": "陈允平", "poem": "休去采芙蓉，秋江烟水空。带斜阳、一片征鸿。欲顿闲愁无顿处，都著在两眉峰。心事寄题红，画桥流水东。断肠人、无奈秋浓。回首层楼归去懒，早新月、挂梧桐。"},
{"poem_name": "满宫花·雪霏霏", "poem_id": "xiangsi_43586", "poem_class": "相思", "poet_dynasty": "五代", "poet": "魏承班", "poem": "雪霏霏，风凛凛，玉郎何处狂饮？醉时想得纵风流，罗帐香帷鸳寝。春朝秋夜思君甚，愁见绣屏孤枕。少年何事负初心？泪滴缕金双衽。"},
{"poem_name": "迎寄韩鲁州", "poem_id": "xiangsi_5296", "poem_class": "相思", "poet_dynasty": "唐朝", "poet": "李商隐", "poem": "积雨晚骚骚，相思正郁陶。不知人万里，时有燕双高。寇盗缠三辅，莓苔滑百牢。圣朝推卫霍，归日动仙曹。"},
{"poem_name": "偶题二首", "poem_id": "xiangsi_2946", "poem_class": "相思", "poet_dynasty": "唐朝", "poet": "杜牧", "poem": "劳劳千里身，襟袂满行尘。深夜悬双泪，短亭思远人。苍江程未息，黑水梦何频。明月轻桡去，唯应钓赤鳞。有恨秋来极，无端别后知。夜阑终耿耿，明发竟迟迟。信已凭鸿去，归唯与燕期。只因明月见，千里两相思。"},
{"poem_name": "酬国子崔博士立之见寄", "poem_id": "xiangsi_3634", "poem_class": "相思", "poet_dynasty": "唐朝", "poet": "刘禹锡", "poem": "健笔高科早绝伦，后来无不揖芳尘。遍看今日乘轩客，多是昔年呈卷人。胄子执经瞻讲坐，郎官共食接华茵。烦君远寄相思曲，慰问天南一逐臣。"},
{"poem_name": "长相思·折花枝", "poem_id": "xiangsi_241857", "poem_class": "相思", "poet_dynasty": "明朝", "poet": "俞彦", "poem": "折花枝，恨花枝，准拟花开人共卮，开时人去时。怕相思，已相思，轮到相思没处辞，眉间露一丝。"},
{"poem_name": "兰塘词", "poem_id": "xiangsi_13669", "poem_class": "相思", "poet_dynasty": "唐朝", "poet": "温庭筠", "poem": "塘水汪汪凫唼喋，忆上江南木兰楫。绣颈金须荡倒光，团团皱绿鸡头叶。露凝荷卷珠净圆，紫菱刺短浮根缠。小姑归晚红妆浅，镜里芙蓉照水鲜。东沟潏潏劳回首，欲寄一杯琼液酒。知道无郎却有情，长教月照相思柳。"},
{"poem_name": "玉台体", "poem_id": "xiangsi_680", "poem_class": "相思", "poet_dynasty": "唐朝", "poet": "权德舆", "poem": "昨夜裙带解，今朝蟢子飞。铅华不可弃，莫是篙砧归。"},
{"poem_name": "秋风清", "poem_id": "xiangsi_199", "poem_class": "相思", "poet_dynasty": "唐朝", "poet": "李白", "poem": "秋风清，秋月明。落叶聚还散，寒鸦栖复惊。相思相见知何日，此时此夜难为情。"},
{"poem_name": "鹧鸪天·彩袖殷勤捧玉钟", "poem_id": "xiangsi_283", "poem_class": "相思", "poet_dynasty": "宋朝", "poet": "晏几道", "poem": "彩袖殷勤捧玉钟，当年拚却醉颜红。舞低杨柳楼心月，歌尽桃花扇底风。从别后，忆相逢，几回魂梦与君同。今宵剩把银釭照，犹恐相逢是梦中。"},
{"poem_name": "无题·重帏深下莫愁堂", "poem_id": "xiangsi_4881", "poem_class": "相思", "poet_dynasty": "唐朝", "poet": "李商隐", "poem": "重帏深下莫愁堂，卧后清宵细细长。神女生涯原是梦，小姑居处本无郎。风波不信菱枝弱，月露谁教桂叶香。直道相思了无益，未妨惆怅是清狂。"},
{"poem_name": "伊州歌", "poem_id": "xiangsi_1999", "poem_class": "相思", "poet_dynasty": "唐朝", "poet": "王维", "poem": "清风明月苦相思，荡子从戎十载馀。征人去日殷勤嘱，归雁来时数附书。"},
{"poem_name": "天净沙·冬", "poem_id": "dongtian_501", "poem_class": "冬天", "poet_dynasty": "元朝", "poet": "白朴", "poem": "一声画角谯门，半庭新月黄昏，雪里山前水滨。竹篱茅舍，淡烟衰草孤村。"},
{"poem_name": "二十七日又大雪凡半月", "poem_id": "dongtian_39734", "poem_class": "冬天", "poet_dynasty": "元朝", "poet": "方回", "poem": "茂林枯树总模糊，半月檐声乍有无。天鼓北风神转王，地穷南海瘴全苏。战鼙戍角夜烽火，旅棹征鞍朝道途。辛苦一生亦奇绝，暮年犹许画寒炉。"},
{"poem_name": "早冬", "poem_id": "dongtian_7900", "poem_class": "冬天", "poet_dynasty": "唐朝", "poet": "白居易", "poem": "十月江南天气好，可怜冬景似春华。霜轻未杀萋萋草，日暖初干漠漠沙。老柘叶黄如嫩树，寒樱枝白是狂花。此时却羡闲人醉，五马无由入酒家。"},
{"poem_name": "潇湘神·斑竹枝", "poem_id": "xiangsi_3327", "poem_class": "相思", "poet_dynasty": "唐朝", "poet": "刘禹锡", "poem": "斑竹枝，斑竹枝，泪痕点点寄相思。楚客欲听瑶瑟怨，潇湘深夜月明时。"},
{"poem_name": "塞下曲", "poem_id": "dongtian_427", "poem_class": "冬天", "poet_dynasty": "唐朝", "poet": "卢纶", "poem": "塞下曲其一鹫翎金仆姑，燕尾绣蝥弧。独立扬新令，千营共一呼。塞下曲其二林暗草惊风，将军夜引弓。平明寻白羽，没在石棱中。塞下曲其三月黑雁飞高，单于夜遁逃。欲将轻骑逐，大雪满弓刀。塞下曲其四野幕蔽琼筵，羌戎贺劳旋。醉和金甲舞，雷鼓动山川。"},
{"poem_name": "南吕·一枝花·湖上归长天", "poem_id": "dongtian_16037", "poem_class": "冬天", "poet_dynasty": "元朝", "poet": "张可久", "poem": "湖上归长天落彩霞，远水涵秋镜。花如人面红，山似佛头青。生色围屏，翠冷胜云径，嫣然后黛横。但携将旖旎浓香，何必赋横斜瘦影。【梁州】挽玉手留连锦英，据胡床指点银瓶。素娥不嫁伤孤另。想当年小小，问何处卿卿？东坡才调，西子娉婷。总相谊千古留名，吾二人此地私行。六一泉亭上诗成，三五夜花前月明，十四弦指下风生。可憎，有情。捧红牙合和《伊州令》。万籁寂，四山静。幽咽泉流水下声，鹤怨猿惊。【尾】岩阿禅窟鸣金磐，波底龙宫漾水精。夜气清，酒力醒，玉篆销，玉漏鸣。笑归来仿佛二更，煞强似踏雪寻梅灞桥冷。春景滚香绵柳絮轻，飘白雪梨花淡。怨东风墙杏色，醉晓口海棠酣。景物偏堪，车马游人览，赏清明三月三。绿苔撒点点青钱，碧草铺茸茸翠毯。【梁州第七】流水泛江湖暖浪，轻云锁山市晴岚。恐无多光景疾相探。雕鞍奇辔，纱帽罗衫。珍馐满桌，玉液盈坛。歌儿舞妓那堪，诗朋酒侣交谈。吃的保生存华屋等羊昙，兴足竹林阮咸，醉居林甫曹参。放开，酒胆。恨狂风尽把花摇撼，叹阳和又虚赚。拚了醄醄饮兴酣，于理何惭？【尾声】紫霜毫入砚深深蘸，吟几首莺花诗满函。一望红稀绿阴暗，正游人不甘。奈仆童执骖，不由咱倦把骄骢辔头儿揽。夏景蔷薇满院香，菡萏双池锦。海榴浓喷火，萱草淡堆金。暑气难禁，天地炎蒸甚，闲行近绿阴。纳清风台榭开怀，傍流水亭轩赏心。【梁州第七】摇羽扇纳凉避暑，卸纱巾散发披襟。冰山雪槛忘怀饮。盘盛橄榄，水浸林檎。何愁盏大，不惧瓯深。会佳宾酒阵诗林，设华筵竹影松阴。白莲藕爽口香甜，锦鳞鲙著牙味深，水晶瓜荐齿寒侵。满斟，醉吟。今朝酩酊明朝恁，不吃后待图甚？日月无情恋古今，休负光阴。【尾声】倾残竹叶千樽饮，摘下枇杷一树金，深喜娇娥见咱恁。纱橱用心，安排下簟枕，专等归来醉时寝。秋景金风凋杨柳衰，玉露养芙蓉艳。竹轻摇苍凤尾，松密映老龙潜。残暑淹淹。爽气被楼台占，称情怀景色添。火龙鳞红叶萧萧，金兽眼黄花冉冉。【梁州第七】别南浦云飞画栋，到西山雨洒朱帘。小槽酒滴珍珠酽。银盘馔满。宝鼎香拈。黄澄味美，紫蟹肥酣。趁苍空天似日缣，玩清光月拥银蟾。不学那愁默默呆汉江淹，则学那兴悠悠诗仙子瞻，乐醄醄醉客陶潜。意忺，意忺。千钟到手谁曾厌？我待把醉乡占。不管衣襟被酒淹，无事拘钳。【尾声】赏心乐事休教欠，饮兴吟怀似要添，醉倒樽前任君僭。将咱指点，便嫌，胜似你红尘路儿险。冬天青山失翠微，白玉无瑕玷。梨花和雨舞，柳絮带风撏。拨粉堆盐，祥瑞天无欠，丰年气象添。乱飘湿增舍茶烟，密洒透歌楼酒帘。【梁州第七】金盏酒羊羔满泛，红炉中兽炭频添。兰堂画阁多妆点。锦茵绣榻，翠幕毡帘。鸾箫谩品，鼍鼓轻掂。唱清音余韵淹淹，捧红牙玉指纤纤。绮罗间盏到休推，宝鸭内香残再拈，玉壶中酒尽重添。况兼，兴忺。金波潋滟霞光闪，接入手不辞厌。为爱琼瑶尽意瞻，赏玩休嫌。【尾声】玄冥不出权独占，青女三白势转严，酩酊甘心醉躯欠。见冰锥满檐，琼珠满帘，全不把尘埃半星儿染。牵挂莺穿残杨柳枝，虫蠹损蔷薇刺。蝶搧干芍药粉，蜂蹙断海棠丝。又近花时，白日伤心事，清宵有梦思。间阻了洛浦神仙，没乱杀苏州刺史。【梁州第七】俏姻缘别来久矣，巧魂灵梦寝求之。一春多少伤心事，著情疼热，痛口嗟咨。往来迢递，终始参差。一简书写就了情间，三般儿寄与娇姿。麝脐薰五花瓣翠羽香钿，猫眼嵌双转轴乌金戒指，獭髓调百和香紫蜡胭脂。念兹，在兹。和愁和泪频传示，更嘱咐两三次。诉不尽心间无限思，倒羞了燕子莺儿。【尾声】无心学写钟王字，遣兴闲视李杜诗，风月关情随人志。酒不到半卮，饭不到半匙，瘦损了青春少年子。"},
{"poem_name": "二月朔大雪已五日三首·燕山雪花大如席", "poem_id": "dongtian_39171", "poem_class": "冬天", "poet_dynasty": "元朝", "poet": "方回", "poem": "燕山雪花大如席，岂料江南亦见之。腊前六出知焉往，却在春风二月时。"},
{"poem_name": "冬夜送人", "poem_id": "dongtian_7510", "poem_class": "冬天", "poet_dynasty": "唐朝", "poet": "贾岛", "poem": "平明走马上村桥，花落梅溪雪未消。日短天寒愁送客，楚山无限路迢迢。"},
{"poem_name": "青松", "poem_id": "dongtian_183840", "poem_class": "冬天", "poet_dynasty": "近现代", "poet": "陈毅", "poem": "大雪压青松，青松挺且直。要知松高洁，待到雪化时。"},
{"poem_name": "送程六", "poem_id": "dongtian_7400", "poem_class": "冬天", "poet_dynasty": "唐朝", "poet": "王昌龄", "poem": "冬夜伤离在五溪，青鱼雪落鲙橙齑。武冈前路看斜月，片片舟中云向西。"},
{"poem_name": "夜上受降城闻笛", "poem_id": "yueliang_701", "poem_class": "月亮", "poet_dynasty": "唐朝", "poet": "李益", "poem": "回乐峰前沙似雪，受降城外月如霜。不知何处吹芦管，一夜征人尽望乡。"},
{"poem_name": "关山月", "poem_id": "yueliang_149", "poem_class": "月亮", "poet_dynasty": "唐朝", "poet": "李白", "poem": "明月出天山，苍茫云海间。长风几万里，吹度玉门关。汉下白登道，胡窥青海湾。由来征战地，不见有人还。戍客望边色，思归多苦颜。高楼当此夜，叹息未应闲。"},
{"poem_name": "赤壁赋", "poem_id": "yueliang_523", "poem_class": "月亮", "poet_dynasty": "宋朝", "poet": "苏轼", "poem": "壬戌之秋，七月既望，苏子与客泛舟游于赤壁之下。清风徐来，水波不兴。举酒属(zhǔ)客，诵明月之诗，歌窈(yǎo)窕(tiǎo)之章。少(shǎo)焉，月出于东山之上，徘徊于斗(dǒu)牛之间。白露横江，水光接天。纵一苇之所如，凌万顷之茫然。浩浩乎如冯(píng)虚御风，而不知其所止；飘飘乎如遗世独立，羽化而登仙。于是饮酒乐甚，扣舷而歌之。歌曰：“桂棹(zhào)兮兰桨，击空明兮溯流光。渺渺兮予(yú)怀，望美人兮天一方。”客有吹洞箫者，倚歌而和(hè)之。其声呜呜然，如怨如慕，如泣如诉，余音袅袅，不绝如缕。舞幽壑之潜蛟，泣孤舟之嫠(lí)妇。苏子愀(qiǎo)然，正襟危坐而问客曰：“何为其然也？”客曰：“‘月明星稀，乌鹊南飞。’此非曹孟德之诗乎？西望夏口，东望武昌。山川相缪(liáo)，郁乎苍苍，此非孟德之困于周郎者乎？方其破荆州，下江陵，顺流而东也，舳(zhú)舻(lú)千里，旌(jīng)旗蔽空，酾(shī)酒临江，横槊(shuò)赋诗，固一世之雄也，而今安在哉？况吾与子渔樵于江渚之上，侣鱼虾而友麋(mí)鹿，驾一叶之扁舟，举匏(páo)樽以相属(zhǔ)。寄蜉(fú)蝣(yóu)于天地，渺沧海之一粟(sù)。哀吾生之须臾，羡长江之无穷。挟飞仙以遨游，抱明月而长终。知不可乎骤得，托遗响于悲风。\"苏子曰：“客亦知夫(fú)水与月乎？逝者如斯，而未尝往也；盈虚者如彼，而卒莫消长(zhǎng)也。盖将自其变者而观之，则天地曾(céng)不能以一瞬；自其不变者而观之，则物与我皆无尽也，而又何羡乎！且夫天地之间，物各有主，苟非吾之所有，虽一毫而莫取。惟江上之清风，与山间之明月，耳得之而为声，目遇之而成色，取之无禁，用之不竭，是造物者之无尽藏(zàng)也，而吾与子之所共食（shì）。”客喜而笑，洗盏(zhǎn)更酌(zhuó)。肴核既尽，杯盘狼籍。相与枕藉(jiè)乎舟中，不知东方之既白。"},
{"poem_name": "西江月 夜行黄沙道中", "poem_id": "yueliang_146", "poem_class": "月亮", "poet_dynasty": "宋朝", "poet": "辛弃疾", "poem": "明月别枝惊鹊，清风半夜鸣蝉。稻花香里说丰年，听取蛙声一片。七八个星天外，两三点雨山前。旧时茅店社林边，路转溪桥忽见。"},
{"poem_name": "泊秦淮", "poem_id": "yueliang_708", "poem_class": "月亮", "poet_dynasty": "唐朝", "poet": "杜牧", "poem": "烟笼寒水月笼沙，夜泊秦淮近酒家。商女不知亡国恨，隔江犹唱《后庭花》。"},
{"poem_name": "马诗", "poem_id": "yueliang_220", "poem_class": "月亮", "poet_dynasty": "唐朝", "poet": "李贺", "poem": "马诗（一）龙脊贴连钱，银蹄白踏烟。无人织锦韂，谁为铸金鞭。马诗（二）腊月草根甜，天街雪似盐。未知口硬软，先拟蒺藜衔。马诗（三）忽忆周天子，驱车上玉山。鸣驺辞凤苑，赤骥最承恩。马诗（四）此马非凡马，房星本是星。向前敲瘦骨，犹自带铜声。马诗（五）大漠沙如雪，燕山月似钩。何当金络脑，快走踏清秋。马诗（六）饥卧古查牙，粗毛刺破花。鬣焦朱色落，发断锯长麻。马诗（七）西母酒将阑，东王饭已干。君王若燕去，谁为曳车袁？马诗（八）赤兔无人用，当须吕布骑。吾闻果下马，羁策任蛮儿。马诗（九）飂叔去匆匆，如今不豢龙。夜来霜压栈，骏骨折西风。马诗（十）催榜渡乌江，神骓泣向风。君王今解剑，何处逐英雄？马诗（十一）内马赐宫人，银鞯刺麒麟。午时盐坂上，蹭蹬溘风尘。马诗（十二）批竹初攒耳，桃花未上身。他时须搅阵，牵去借将军。马诗（十三）宝玦谁家子，长闻侠骨香。堆金买骏骨，将送楚襄王。马诗（十四）香幞赭罗新，盘龙蹙蹬鳞。回看南陌上，谁道不逢春？马诗（十五）不从桓公猎，何能伏虎威？一朝沟陇出，看取拂云飞。马诗（十六）唐剑斩隋公，拳毛给太宗。莫嫌金甲重，且去捉飘风。马诗（十七）白铁锉青禾，砧间落细莎。世人怜小颈，金埒畏长牙。马诗（十八）伯乐向前看，旋毛在腹间。只今掊白草，何日慕青山？马诗（十九）萧寺驮经马，元从竺国来。空知有善相，不解走章台。马诗（二十）重围如燕尾，宝剑似鱼肠。欲求千里脚，先采眼中光。马诗（二十一）暂系腾黄马，仙人上彩楼。须鞭玉勒吏，何事谪高州？马诗（二十二）汉血到王家，随鸾撼玉珂。少君骑海上，人见是青骡。马诗（二十三）武帝爱神仙，烧金得紫烟。厩中皆肉马，不解上青天。"},
{"poem_name": "暮江吟", "poem_id": "yueliang_143", "poem_class": "月亮", "poet_dynasty": "唐朝", "poet": "白居易", "poem": "一道残阳铺水中，半江瑟瑟半江红。可怜九月初三夜，露似真珠月似弓。"},
{"poem_name": "宿建德江", "poem_id": "yueliang_482", "poem_class": "月亮", "poet_dynasty": "唐朝", "poet": "孟浩然", "poem": "移舟泊烟渚，日暮客愁新。野旷天低树，江清月近人。"},
{"poem_name": "春宵", "poem_id": "yueliang_160", "poem_class": "月亮", "poet_dynasty": "宋朝", "poet": "苏轼", "poem": "春宵一刻值千金，花有清香月有阴。歌管楼台声细细，秋千院落夜沉沉。"},
{"poem_name": "闻王昌龄左迁龙标遥有此寄", "poem_id": "yueliang_453", "poem_class": "月亮", "poet_dynasty": "唐朝", "poet": "李白", "poem": "杨花落尽子规啼，闻道龙标过五溪。我寄愁心与明月，随风直到夜郎西。"},
{"poem_name": "日出东南隅行", "poem_id": "taiyang_38307", "poem_class": "太阳", "poet_dynasty": "唐朝", "poet": "李白", "poem": "秦楼出佳丽，正值朝日光。陌头能驻马，花处复添香。"},
{"poem_name": "初起", "poem_id": "taiyang_5084", "poem_class": "太阳", "poet_dynasty": "唐朝", "poet": "李商隐", "poem": "想像咸池日欲光，五更钟后更回肠。三年苦雾巴江水，不为离人照屋梁。"},
{"poem_name": "送僧方及南谒柳员外", "poem_id": "taiyang_3859", "poem_class": "太阳", "poet_dynasty": "唐朝", "poet": "刘禹锡", "poem": "昔事庐山远，精舍虎溪东。朝阳照瀑水，楼阁虹霓中。骋望羡游云，振衣若秋蓬。旧房闭松月，远思吟江风。古寺历头陀，奇峰扳祝融。南登小桂岭，却望归塞鸿。衣裓贮文章，自言学雕虫。抢榆念陵厉，覆篑图穹崇。远郡多暇日，有诗访禅宫。石门耸峭绝，竹院含空濛。幽响滴岩溜，晴芳飘野丛。海云悬飓母，山果属狙公。忽忆吴兴郡，白蘋正葱茏。愿言挹风采，邈若窥华嵩。桂水夏澜急，火山宵焰红。三衣濡菌露，一锡飞烟空。勿谓翻译徒，不为文雅雄。古来赏音者，燋爨得孤桐。"},
{"poem_name": "念奴娇·过小孤山", "poem_id": "taiyang_11973", "poem_class": "太阳", "poet_dynasty": "宋朝", "poet": "秦观", "poem": "长江滚滚，东流去，激浪飞珠溅雪。独见一峰青崒C86F，当住中流万折。应是天公，恐他澜倒，特向江心设。屹然今古，舟郎指点争说。岸边无数青山，萦回紫翠，掩映云千叠。都让洪涛恣汹涌，却把此峰孤绝。薄暮烟扉，高空日焕，谙历阴晴彻。行人过此，为君几度击楫。"},
{"poem_name": "零陵赠李卿元侍御简吴武陵", "poem_id": "taiyang_4099", "poem_class": "太阳", "poet_dynasty": "唐朝", "poet": "柳宗元", "poem": "理世固轻士，弃捐湘之湄。阳光竟四溟，敲石安所施。铩羽集枯干，低昂互鸣悲。朔云吐风寒，寂历穷秋时。君子尚容与，小人守兢危。惨凄日相视，离忧坐自滋。樽酒聊可酌，放歌谅徒为。惜无协律者，窈眇弦吾诗。"},
{"poem_name": "感遇三十八首", "poem_id": "taiyang_226", "poem_class": "太阳", "poet_dynasty": "唐朝", "poet": "陈子昂", "poem": "【其一】微月生西海，幽阳始代升。圆光正东满，阴魄已朝凝。太极生天地，三元更废兴。至精谅斯在，三五谁能征。【其二】兰若生春夏，芊蔚何青青。幽独空林色，朱蕤冒紫茎。迟迟白日晚，袅袅秋风生。岁华尽摇落，芳意竟何成。【其三】苍苍丁零塞，今古缅荒途。亭堠何摧兀，暴骨无全躯。黄沙幕南起，白日隐西隅。汉甲三十万，曾以事凶奴。但见沙场死，谁怜塞上孤。【其四】乐羊为魏将，食子殉军功。骨肉且相薄，他人安得忠。吾闻中山相，乃属放麑翁。孤兽犹不忍，况以奉君终。【其五】市人矜巧智，于道若童蒙。倾夺相夸侈，不知身所终。曷见玄真子，观世玉壶中。窅然遗天地，乘化入无穷。【其六】吾观龙变化，乃知至阳精。石林何冥密，幽洞无留行。古之得仙道，信与元化并。玄感非象识，谁能测沈冥。世人拘目见，酣酒笑丹经。昆仑有瑶树，安得采其英。【其七】白日每不归，青阳时暮矣。茫茫吾何思，林卧观无始。众芳委时晦，鶗鴂鸣悲耳。鸿荒古已颓，谁识巢居子。【其八】吾观昆仑化，日月沦洞冥。精魄相交会，天壤以罗生。仲尼推太极，老聃贵窈冥。西方金仙子，崇义乃无明。空色皆寂灭，缘业定何成。名教信纷藉，死生俱未停。【其九】圣人秘元命，惧世乱其真。如何嵩公辈，诙谲误时人。先天诚为美，阶乱祸谁因。长城备胡寇，嬴祸发其亲。赤精既迷汉，子年何救秦。去去桃李花，多言死如麻。【其十】深居观元化，悱然争朵颐。谗说相啖食，利害纷【左口右疑】。便便夸毗子，荣耀更相持。务光让天下，商贾竞刀锥。已矣行采芝，万世同一时。【其十一】吾爱鬼谷子，青溪无垢氛。囊括经世道，遗身在白云。七雄方龙斗，天下久无君。浮荣不足贵，遵养晦时文。舒可弥宇宙，卷之不盈分。岂徒山木寿，空与麋鹿群。【其十二】呦呦南山鹿，罹罟以媒和。招摇青桂树，幽蠹亦成科。世情甘近习，荣耀纷如何。怨憎未相复，亲爱生祸罗。瑶台倾巧笑，玉杯殒双蛾。谁见枯城蘖，青青成斧柯。【其十三】林居病时久，水木澹孤清。闲卧观物化，悠悠念无生。青春始萌达。朱火已满盈。徂落方自此，感叹何时平。【其十四】临歧泣世道，天命良悠悠。昔日殷王子，玉马遂朝周。宝鼎沦伊谷，瑶台成古丘。西山伤遗老，东陵有故侯。【其十五】贵人难得意，赏爱在须臾。莫以心如玉，探他明月珠。昔称夭桃子，今为舂市徒。鸱鸮悲东国，麋鹿泣姑苏。谁见鸱夷子，扁舟去五湖。【其十六】圣人去已久，公道缅良难。蚩蚩夸毗子，尧禹以为谩。骄荣贵工巧。势利迭相干。燕王尊乐毅，分国愿同欢。鲁连让齐爵，遗组去邯郸。伊人信往矣，感激为谁叹。【其十七】幽居观天运，悠悠念群生。终古代兴没，豪圣莫能争。三季沦周赧，七雄灭秦嬴。复闻赤精子，提剑入咸京。炎光既无象，晋虏复纵横。尧禹道已昧，昏虐势方行。岂无当世雄，天道与胡兵。咄咄安可言，时醉而未醒。仲尼溺东鲁，伯阳遁西溟。大运自古来，旅人胡叹哉。【其十八】逶迤势已久，骨鲠道斯穷。岂无感激者，时俗颓此风。灌园何其鄙，皎皎于陵中。世道不相容，喈喈张长公。【其十九】圣人不利己，忧济在元元。黄屋非尧意，瑶台安可论。吾闻西方化，清净道弥敦。奈何穷金玉，雕刻以为尊。云构山林尽，瑶图珠翠烦。鬼工尚未可，人力安能存。夸愚适增累，矜智道逾昏。【其二十】玄天幽且默，群议曷嗤嗤。圣人教犹在，世运久陵夷。一绳将何系，忧醉不能持。去去行采芝，勿为尘所欺。【其廿一】蜻蛉游天地，与世本无患。飞飞未能止，黄雀来相干。穰侯富秦宠，金石比交欢。出入咸阳里，诸侯莫敢言。宁知山东客，激怒秦王肝。布衣取丞相，千载为辛酸。【其廿二】微霜知岁晏，斧柯始青青。况乃金天夕，浩露沾群英。登山望宇宙，白日已西暝。云海方荡潏，孤鳞安得宁。【其廿三】翡翠巢南海，雄雌珠树林。何知美人意，骄爱比黄金。杀身炎州里，委羽玉堂阴。旖旎光首饰，葳蕤烂锦衾。岂不在遐远，虞罗忽见寻。多材信为累，叹息此珍禽。【其廿四】挈瓶者谁子，娇服当青春。三五明月满，盈盈不自珍。高堂委金玉，微缕悬千钧。如何负公鼎，被夺笑时人。【其廿五】玄蝉号白露，兹岁已蹉跎。群物从大化，孤英将奈何。瑶台有青鸟，远食玉山禾。昆仑见玄凤，岂复虞云罗。【其廿六】荒哉穆天子，好与白云期。宫女多怨旷，层城闭蛾眉。日耽瑶池乐，岂伤桃李时。青苔空萎绝，白发生罗帷。【其廿七】朝发宜都渚，浩然思故乡。故乡不可见，路隔巫山阳。巫山彩云没，高丘正微茫。伫立望已久，涕落沾衣裳。岂兹越乡感，忆昔楚襄王。朝云无处所，荆国亦沦亡。【其廿八】昔日章华宴，荆王乐荒淫。霓旌翠羽盖，射兕云梦林。朅来高唐观，怅望云阳岑。雄图今何在，黄雀空哀吟。【其廿九】丁亥岁云暮，西山事甲兵。赢粮匝邛道，荷戟争羌城。严冬阴风劲，穷岫泄云生。昏曀无昼夜，羽檄复相惊。拳局竞万仞，崩危走九冥。籍籍峰壑里，哀哀冰雪行。圣人御宇宙，闻道泰阶平。肉食谋何失，藜藿缅纵横。【其三十】可怜瑶台树，灼灼佳人姿。碧华映朱实，攀折青春时。岂不盛光宠，荣君白玉墀。但恨红芳歇，凋伤感所思。【其卅一】朅来豪游子，势利祸之门。如何兰膏叹，感激自生冤。众趋明所避，时弃道犹存。云渊既已失，罗网与谁论。箕山有高节，湘水有清源。唯应白鸥鸟，可为洗心言。【其卅二】索居犹几日，炎夏忽然衰。阳彩皆阴翳，亲友尽睽违。登山望不见，涕泣久涟洏。宿梦感颜色，若与白云期。马上骄豪子，驱逐正蚩蚩。蜀山与楚水，携手在何时。【其卅三】金鼎合神丹，世人将见欺。飞飞骑羊子，胡乃在峨眉。变化固幽类，芳菲能几时。疲疴苦沦世，忧痗日侵淄。眷然顾幽褐，白云空涕洟。【其卅四】朔风吹海树，萧条边已秋。亭上谁家子，哀哀明月楼。自言幽燕客，结发事远游。赤丸杀公吏，白刃报私仇。避仇至海上，被役此边州。故乡三千里，辽水复悠悠。每愤胡兵入，常为汉国羞。何知七十战，白首未封侯。【其卅五】本为贵公子，平生实爱才。感时思报国，拔剑起蒿莱。西驰丁零塞，北上单于台。登山见千里，怀古心悠哉。谁言未忘祸，磨灭成尘埃。【其卅六】浩然坐何慕，吾蜀有峨眉。念与楚狂子，悠悠白云期。时哉悲不会，涕泣久涟洏。梦登绥山穴，南采巫山芝。探元观群化，遗世从云螭。婉娈时永矣，感悟不见之。【其卅七】朝入云中郡，北望单于台，胡秦何密迩，沙朔气雄哉。藉藉天骄子，猖狂已复来。塞垣无名将，亭堠空崔嵬。咄嗟吾何叹，边人涂草莱。【其卅八】仲尼探元化，幽鸿顺阳和。大运自盈缩，春秋递来过。盲飙忽号怒，万物相纷劘。溟海皆震荡，孤凤其如何。"},
{"poem_name": "登岳阳楼", "poem_id": "taiyang_75", "poem_class": "太阳", "poet_dynasty": "唐朝", "poet": "杜甫", "poem": "昔闻洞庭水，今上岳阳楼。吴楚东南坼，乾坤日夜浮。亲朋无一字，老病有孤舟。戎马关山北，凭轩涕泗流。"},
{"poem_name": "渔家傲·秋思", "poem_id": "taiyang_2013", "poem_class": "太阳", "poet_dynasty": "宋朝", "poet": "范仲淹", "poem": "塞下秋来风景异，衡阳雁去无留意。四面边声连角起，千嶂里，长烟落日孤城闭。浊酒一杯家万里，燕然未勒归无计。羌管悠悠霜满地，人不寐，将军白发征夫泪。"},
{"poem_name": "赋得秋日悬清光", "poem_id": "taiyang_9732", "poem_class": "太阳", "poet_dynasty": "唐朝", "poet": "王维", "poem": "寥廓凉天静，晶明白日秋。圆光含万象，碎影入闲流。迥与青冥合，遥同江甸浮。昼阴殊众木，斜影下危楼。宋玉登高怨，张衡望远愁。馀辉如可托，云路岂悠悠。"},
{"poem_name": "如梦令·常记溪亭日暮", "poem_id": "taiyang_949", "poem_class": "太阳", "poet_dynasty": "宋朝", "poet": "李清照", "poem": "常记溪亭日暮，沉醉不知归路。兴尽晚回舟，误入藕花深处。争渡，争渡，惊起一滩鸥鹭。"},
{"poem_name": "绝句·迟日江山丽", "poem_id": "taiyang_1638", "poem_class": "太阳", "poet_dynasty": "唐朝", "poet": "杜甫", "poem": "迟日江山丽，春风花草香。泥融飞燕子，沙暖睡鸳鸯。"},
{"poem_name": "鹊桥仙·说盟说誓", "poem_id": "aiqing_2697", "poem_class": "爱情", "poet_dynasty": "宋朝", "poet": "蜀妓", "poem": "说盟说誓，说情说意，动便春愁满纸。多应念得脱空经，是那个先生教底？不茶不饭，不言不语，一味供他憔悴。相思已是不曾闲，又那得功夫咒你。"},
{"poem_name": "定风波·两两轻红半晕腮", "poem_id": "aiqing_9963", "poem_class": "爱情", "poet_dynasty": "宋朝", "poet": "苏轼", "poem": "十月九日，孟亨之置酒秋香亭。有双拒霜，独向君猷而开，坐客喜笑，以为非使君莫可当此花，故作是篇。两两轻红半晕腮，依依独为使君回。若道使君无此意，何为，双花不向别人开。但看低昂烟雨里，不已。劝君休诉十分杯。更问尊前狂副使。来岁。花开时节与谁来。"},
{"poem_name": "采桑子·恨君不似江楼月", "poem_id": "aiqing_191551", "poem_class": "爱情", "poet_dynasty": "宋朝", "poet": "吕本中", "poem": "恨君不似江楼月，南北东西，南北东西，只有相随无别离。恨君却似江楼月，暂满还亏，暂满还亏，待得团圆是几时？"},
{"poem_name": "听筝", "poem_id": "aiqing_432", "poem_class": "爱情", "poet_dynasty": "唐朝", "poet": "李端", "poem": "鸣筝金粟柱，素手玉房前。欲得周郎顾，时时误拂弦。"},
{"poem_name": "春江花月夜", "poem_id": "aiqing_491", "poem_class": "爱情", "poet_dynasty": "唐朝", "poet": "张若虚", "poem": "春江潮水连海平，海上明月共潮生。滟滟随波千万里，何处春江无月明!江流宛转绕芳甸，月照花林皆似霰。空里流霜不觉飞，汀上白沙看不见。江天一色无纤尘，皎皎空中孤月轮。江畔何人初见月？江月何年初照人？人生代代无穷已，江月年年望相似。不知江月待何人，但见长江送流水。白云一片去悠悠，青枫浦上不胜愁。谁家今夜扁舟子？何处相思明月楼？可怜楼上月徘徊，应照离人妆镜台。玉户帘中卷不去，捣衣砧上拂还来。此时相望不相闻，愿逐月华流照君。鸿雁长飞光不度，鱼龙潜跃水成文。昨夜闲潭梦落花，可怜春半不还家。江水流春去欲尽，江潭落月复西斜。斜月沉沉藏海雾，碣石潇湘无限路。不知乘月几人归，落月摇情满江树。"},
{"poem_name": "本事诗·春水难量旧恨盈", "poem_id": "aiqing_223925", "poem_class": "爱情", "poet_dynasty": "近现代", "poet": "苏曼殊", "poem": "春水难量旧恨盈，桃腮檀口坐吹笙。华严瀑布高千尺，不及卿卿爱我情。"},
{"poem_name": "长相思·长相思", "poem_id": "aiqing_12735", "poem_class": "爱情", "poet_dynasty": "宋朝", "poet": "晏几道", "poem": "长相思，长相思。若问相思甚了期，除非相见时。长相思，长相思。欲把相思说似谁，浅情人不知。"},
{"poem_name": "塞鸿秋·爱他时似爱初生月", "poem_id": "aiqing_191939", "poem_class": "爱情", "poet_dynasty": "元朝", "poet": "元无名氏", "poem": "爱他时似爱初生月，喜他时似喜梅梢月，想他时道几首西江月，盼他时似盼辰钩月。当初意儿别，今日相抛撇，要相逄似水底捞明月。"},
{"poem_name": "赠去婢", "poem_id": "aiqing_187265", "poem_class": "爱情", "poet_dynasty": "唐朝", "poet": "崔郊", "poem": "公子王孙逐后尘，绿珠垂泪滴罗巾。侯门一入深似海，从此萧郎是路人。"},
{"poem_name": "摸鱼儿·问莲根有丝多少", "poem_id": "aiqing_1208", "poem_class": "爱情", "poet_dynasty": "元朝", "poet": "元好问", "poem": "泰和中，大名民家小儿女，有以私情不如意赴水者，官为踪迹之，无见也。其后踏藕者得二尸水中，衣服仍可验，其事乃白。是岁此陂荷花开，无不并蒂者。沁水梁国用，时为录事判官，为李用章内翰言如此。此曲以乐府《双蕖怨》命篇。“咀五色之灵芝，香生九窍；咽三危之瑞露，春动七情”，韩偓《香奁集》中自序语。问莲根、有丝多少，莲心知为谁苦？双花脉脉娇相向，只是旧家儿女。天已许。甚不教、白头生死鸳鸯浦？夕阳无语。算谢客烟中，湘妃江上，未是断肠处。香奁梦，好在灵芝瑞露。人间俯仰今古。海枯石烂情缘在，幽恨不埋黄土。相思树，流年度，无端又被西风误。兰舟少住。怕载酒重来，红衣半落，狼藉卧风雨。"},
{"poem_name": "题诗后", "poem_id": "youqing_7493", "poem_class": "友情", "poet_dynasty": "唐朝", "poet": "贾岛", "poem": "两句三年得，一吟双泪流。知音如不赏，归卧故山秋。"},
{"poem_name": "赠邻女", "poem_id": "aiqing_2830", "poem_class": "爱情", "poet_dynasty": "唐朝", "poet": "鱼玄机", "poem": "羞日遮罗袖，愁春懒起妆。易求无价宝，难得有情郎。枕上潜垂泪，花间暗断肠。自能窥宋玉，何必恨王昌？"},
{"poem_name": "感逝寄远", "poem_id": "youqing_8054", "poem_class": "友情", "poet_dynasty": "唐朝", "poet": "白居易", "poem": "昨日闻甲死，今朝闻乙死。知识三分中，二分化为鬼。逝者不复见，悲哉长已矣。存者今如何，去我皆万里。平生知心者，屈指能有几。通果澧凤州，眇然四君子。相思俱老大，浮世如流水。应叹旧交游，凋零日如此。何当一杯酒，开眼笑相视。"},
{"poem_name": "登柳州城楼寄漳汀封连四州", "poem_id": "youqing_663", "poem_class": "友情", "poet_dynasty": "唐朝", "poet": "柳宗元", "poem": "城上高楼接大荒，海天愁思正茫茫。惊风乱飐芙蓉水，密雨斜侵薜荔墙。岭树重遮千里目，江流曲似九回肠。共来百越文身地，犹自音书滞一乡。"},
{"poem_name": "怀李啸云", "poem_id": "youqing_25982", "poem_class": "友情", "poet_dynasty": "清朝", "poet": "高鼎", "poem": "吴苑文章客，余溪落拓身。一生惟爱酒，万语不言贫。依隐常安拙，相交只率真。记从分短袂，又度两重春。"},
{"poem_name": "送沈秀才下第东归", "poem_id": "youqing_7765", "poem_class": "友情", "poet_dynasty": "唐朝", "poet": "贾岛", "poem": "曲言恶者谁，悦耳如弹丝。直言好者谁，刺耳如长锥。沈生才俊秀，心肠无邪欺。君子忌苟合，择交如求师。毁出疾夫口，腾入礼部闱。下第子不耻，遗才人耻之。东归家室远，掉辔时参差。浙云近吴见，汴柳接楚垂。明年春光别，回首不复疑。"},
{"poem_name": "送杜少府之任蜀州", "poem_id": "youqing_30", "poem_class": "友情", "poet_dynasty": "唐朝", "poet": "王勃", "poem": "城阙辅三秦，风烟望五津。与君离别意，同是宦游人。海内存知己，天涯若比邻。无为在歧路，儿女共沾巾。"},
{"poem_name": "寄魏少府", "poem_id": "youqing_7732", "poem_class": "友情", "poet_dynasty": "唐朝", "poet": "贾岛", "poem": "来时乖面别，终日使人惭。易记卷中句，难忘灯下谈。湿苔粘树瘿，瀑布溅房庵。音信如相惠，移居古井南。"},
{"poem_name": "江夏别宋之悌", "poem_id": "youqing_4273", "poem_class": "友情", "poet_dynasty": "唐朝", "poet": "李白", "poem": "楚水清若空，遥将碧海通。人分千里外，兴在一杯中。谷鸟吟晴日，江猿啸晚风。平生不下泪，于此泣无穷。"},
{"poem_name": "求友", "poem_id": "youqing_7020", "poem_class": "友情", "poet_dynasty": "唐朝", "poet": "孟郊", "poem": "北风临大海，坚冰临河面。下有大波澜，对之无由见。求友须在良，得良终相善。求友若非良，非良中道变。欲知求友心，先把黄金炼。"},
{"poem_name": "奉济驿重送严公四韵", "poem_id": "youqing_591", "poem_class": "友情", "poet_dynasty": "唐朝", "poet": "杜甫", "poem": "远送从此别，青山空复情。几时杯重把，昨夜月同行。列郡讴歌惜，三朝出入荣。江村独归处，寂寞养残生。"},
{"poem_name": "苏幕遮·咏选仙图", "poem_id": "duanwujie_10063", "poem_class": "端午节", "poet_dynasty": "宋朝", "poet": "苏轼", "poem": "暑笼晴，风解愠。雨后余清，暗袭衣裾润。一局选仙逃暑困。笑指尊前、谁向青霄近。整金盆，轮玉笋。凤驾鸾车，谁敢争先进。重五休言升最紧。纵有碧油，到了输堂印。"},
{"poem_name": "秋怀之茅堂索索秋风发", "poem_id": "youqing_2766", "poem_class": "友情", "poet_dynasty": "宋朝", "poet": "黄庭坚", "poem": "茅堂索索秋风发，行绕空庭紫苔滑。蛙号池上晚来雨，鹊转南枝夜深月。翻手覆手不可期，一死一生交道绝。湖水无端浸白云，故人书断孤鸿没。"},
{"poem_name": "箜篌谣", "poem_id": "youqing_2302", "poem_class": "友情", "poet_dynasty": "唐朝", "poet": "李白", "poem": "攀天莫登龙，走山莫骑虎。贵贱结交心不移，唯有严陵及光武。周公称大圣，管蔡宁相容。汉谣一斗粟，不与淮南舂。兄弟尚路人，吾心安所从。他人方寸间，山海几千重。轻言托朋友，对面九疑峰。开花必早落，桃李不如松。管鲍久已死，何人继其踪？"},
{"poem_name": "欲与元八卜邻先有是赠", "poem_id": "youqing_8030", "poem_class": "友情", "poet_dynasty": "唐朝", "poet": "白居易", "poem": "平生心迹最相亲，欲隐墙东不为身。明月好同三径夜，绿杨宜作两家春。每因暂出犹思伴，岂得安居不择邻。可独终身数相见，子孙长作隔墙人。"},
{"poem_name": "小重山·端午", "poem_id": "duanwujie_16538", "poem_class": "端午节", "poet_dynasty": "明朝", "poet": " 舒頔", "poem": "碧艾香蒲处处忙。谁家儿共女，庆端阳。细缠五色臂丝长。空惆怅，谁复吊沅湘。往事莫论量。千年忠义气，日星光。离骚读罢总堪伤。无人解，树转午阴凉。"},
{"poem_name": "临江仙·高咏楚词酬午日", "poem_id": "duanwujie_16557", "poem_class": "端午节", "poet_dynasty": "宋朝", "poet": "陈与义", "poem": "高咏楚词酬午日，天涯节序匆匆。榴花不似舞裙红。无人知此意，歌罢满帘风。万事一身伤老矣，戎葵凝笑墙东。酒杯深浅去年同。试浇桥下水，今夕到湘中。"},
{"poem_name": "午日观竞渡", "poem_id": "duanwujie_16525", "poem_class": "端午节", "poet_dynasty": "明朝", "poet": "边贡", "poem": "共骇群龙水上游，不知原是木兰舟。云旗猎猎翻青汉，雷鼓嘈嘈殷碧流。屈子冤魂终古在，楚乡遗俗至今留。江亭暇日堪高会，醉讽离骚不解愁。"},
{"poem_name": "约端午到家复不果赋吴体", "poem_id": "duanwujie_39649", "poem_class": "端午节", "poet_dynasty": "元朝", "poet": "方回", "poem": "略无一点南来风，日日褰裳泥雨中。端午到家复失约，良辰阙酒非真穷。世情故宜俗眼白，时事不改戎葵红。三年为客可归矣，亦念儿曹思乃翁。"},
{"poem_name": "次韵梁广文重午吊古·菰粽蘸蜜彩作丝", "poem_id": "duanwujie_86301", "poem_class": "端午节", "poet_dynasty": "宋朝", "poet": "陈造", "poem": "菰粽蘸蜜彩作丝，竹萌尚箨榴未子。官居端午不可孤，小却文移谢胥史。酒社切戒屐声疎，诗邮莫漫奚奴寄。与君相望淮南北，宦游适偕乱山里。老纡章绂我不称，路指云霄君未已。相期玳席醉九室，先向花笺惊八米。自昔词源浩千顷，粗许老子窥涯涘。明朝酒罢诧里闾，颇尝见客今有此。古人独醒怨不逢，时搴施薋弃蘅芷。吏隐顾窃诗酒乐，自公委蛇容食寐。一欢况复酬佳节，豪饮当观建瓴水。"},
{"poem_name": "卖花声·怀古", "poem_id": "duanwujie_808", "poem_class": "端午节", "poet_dynasty": "元朝", "poet": "张可久", "poem": "阿房舞殿翻罗袖，金谷名园起玉楼，隋堤古柳缆龙舟。不堪回首，东风还又，野花开暮春时候。美人自刎乌江岸，战火曾烧赤壁山，将军空老玉门关。伤心秦汉，生民涂炭，读书人一声长叹。"},
{"poem_name": "寒热不调病一月余", "poem_id": "duanwujie_39751", "poem_class": "端午节", "poet_dynasty": "元朝", "poet": "方回", "poem": "不肯中和按故常，膈痰鼻涕更头疡。尘飞泥涴三春尽，热熯寒僵一月强。乍把酒杯嫌药气，屡翻诗卷写医方。年年忆得古人语，端午绵衣未可藏。"},
{"poem_name": "次韵和黄江陵重午二绝·老便蜜粽加餐易", "poem_id": "duanwujie_97780", "poem_class": "端午节", "poet_dynasty": "宋朝", "poet": "项安世", "poem": "老便蜜粽加餐易，病却蒲根仙嚼难。系腕只馀心似结，沐芳谁与臭如兰。"},
{"poem_name": "芙蓉楼送辛渐", "poem_id": "libie_692", "poem_class": "离别", "poet_dynasty": "唐朝", "poet": "王昌龄", "poem": "寒雨连江夜入吴，平明送客楚山孤。洛阳亲友如相问，一片冰心在玉壶。"},
{"poem_name": "游子吟", "poem_id": "libie_95", "poem_class": "离别", "poet_dynasty": "唐朝", "poet": "孟郊", "poem": "慈母手中线，游子身上衣。临行密密缝，意恐迟迟归。谁言寸草心，报得三春晖。"},
{"poem_name": "雨霖铃·寒蝉凄切", "poem_id": "qiutian_419", "poem_class": "秋天", "poet_dynasty": "宋朝", "poet": "柳永", "poem": "寒蝉凄切，对长亭晚，骤雨初歇。都(dū)门帐饮无绪，留恋处，兰舟催发。执手相看泪眼，竟无语凝噎。念去去千里烟波，暮霭沉沉楚天阔。多情自古伤离别，更那（nǎ）堪冷落清秋节！今宵酒醒何处？杨柳岸晓风残月。此去经年，应是良辰好景虚设。便纵有千种风情，更与何人说！"},
{"poem_name": "天净沙 秋思", "poem_id": "qiutian_422", "poem_class": "秋天", "poet_dynasty": "元朝", "poet": "马致远", "poem": "枯藤老树昏鸦，小桥流水人家，古道西风瘦马。夕阳西下，断肠人在天涯。"},
{"poem_name": "秋词", "poem_id": "qiutian_181", "poem_class": "秋天", "poet_dynasty": "唐朝", "poet": "刘禹锡", "poem": "其一自古逢秋悲寂寥，我言秋日胜春朝。晴空一鹤排云上，便引诗情到碧霄。其二山明水净夜来霜，数树深红出浅黄。试上高楼清入骨，岂如春色嗾人狂。"},
{"poem_name": "清平乐·六盘山", "poem_id": "qiutian_1263", "poem_class": "秋天", "poet_dynasty": "近现代", "poet": "毛泽东", "poem": "天高云淡，望断南飞雁。不到长城非好汉，屈指行程二万。六盘山上高峰，红旗漫卷西风。今日长缨在手，何时缚住苍龙？"},
{"poem_name": "黄鹤楼送孟浩然之广陵", "poem_id": "libie_8", "poem_class": "离别", "poet_dynasty": "唐朝", "poet": "李白", "poem": "故人西辞黄鹤楼，烟花三月下扬州。孤帆远影碧空尽，唯见长江天际流。"},
{"poem_name": "山行", "poem_id": "qiutian_166", "poem_class": "秋天", "poet_dynasty": "唐朝", "poet": "杜牧", "poem": "远上寒山石径斜，白云深处有人家。停车坐爱枫林晚，霜叶红于二月花。"},
{"poem_name": "登高", "poem_id": "qiutian_458", "poem_class": "秋天", "poet_dynasty": "唐朝", "poet": "杜甫", "poem": "风急天高猿啸哀，渚清沙白鸟飞回。无边落木萧萧下，不尽长江滚滚来。万里悲秋常作客，百年多病独登台。艰难苦恨繁霜鬓，潦倒新停浊酒杯。"},
{"poem_name": "采莲曲", "poem_id": "hehua_195", "poem_class": "荷花", "poet_dynasty": "唐朝", "poet": "王勃", "poem": "采莲归，绿水芙蓉衣。秋风起浪凫雁飞。桂棹兰桡下长浦，罗裙玉腕轻摇橹。叶屿花潭极望平，江讴越吹相思苦。相思苦，佳期不可驻。塞外征夫犹未还，江南采莲今已暮。今已暮，采莲花。渠今那必尽娼家。官道城南把桑叶，何如江上采莲花。莲花复莲花，花叶何稠叠。叶翠本羞眉，花红强如颊。佳人不在兹，怅望别离时。牵花怜共蒂，折藕爱连丝。故情无处所，新物从华滋。不惜西津交佩解，还羞北海雁书迟。采莲歌有节，采莲夜未歇。正逢浩荡江上风，又值徘徊江上月。徘徊莲浦夜相逢，吴姬越女何丰茸！共问寒江千里外，征客关山路几重？"},
{"poem_name": "赠荷花", "poem_id": "hehua_4879", "poem_class": "荷花", "poet_dynasty": "唐朝", "poet": "李商隐", "poem": "世间花叶不相伦，花入金盆叶作尘。惟有绿荷红菡萏，卷舒开合任天真。此花此叶常相映，翠减红衰愁杀人。(常相映 一作：长相映)"},
{"poem_name": "子夜吴歌", "poem_id": "hehua_454", "poem_class": "荷花", "poet_dynasty": "唐朝", "poet": "李白", "poem": "春歌秦地罗敷女，采桑绿水边。素手青条上，红妆白日鲜。蚕饥妾欲去，五马莫留连。夏歌镜湖三百里，菡萏发荷花。五月西施采，人看隘若耶。回舟不待月，归去越王家。秋歌长安一片月，万户捣衣声。秋风吹不尽，总是玉关情。何日平胡虏，良人罢远征。冬歌明朝驿使发，一夜絮征袍。素手抽针冷，那堪把剪刀。裁缝寄远道，几日到临洮？"},
{"poem_name": "莲花", "poem_id": "hehua_13396", "poem_class": "荷花", "poet_dynasty": "唐朝", "poet": "温庭筠", "poem": "绿塘摇滟接星津，轧轧兰桡入白蘋。应为洛神波上袜，至今莲蕊有香尘。"},
{"poem_name": "豳歌行，上新平长史兄粲", "poem_id": "hehua_4806", "poem_class": "荷花", "poet_dynasty": "唐朝", "poet": "李白", "poem": "豳谷稍稍振庭柯，泾水浩浩扬湍波。哀鸿酸嘶暮声急，愁云苍惨寒气多。忆昨去家此为客，荷花初红柳条碧。中宵出饮三百杯，明朝归揖二千石。宁知流寓变光辉，胡霜萧飒绕客衣。寒灰寂寞凭谁暖，落叶飘扬何处归。吾兄行乐穷曛旭，满堂有美颜如玉。赵女长歌入彩云，燕姬醉舞娇红烛。狐裘兽炭酌流霞，壮士悲吟宁见嗟。前荣后枯相翻覆，何惜馀光及棣华。"},
{"poem_name": "庆宣和·春思一架残", "poem_id": "hehua_16136", "poem_class": "荷花", "poet_dynasty": "元朝", "poet": "张可久", "poem": "春思一架残红褪舞裙，总是伤春。不似年时镜中人，瘦损，瘦损。春晚病起四首燕懒莺慵春几何？风雨蹉跎。柳眼花心尚情多，病可，病可。十二朱帘不上钩，懒倚妆楼。敛翠啼红为谁羞？问口，问口。燕子来时人未归，肯误佳期？一对灯花玉娥飞，报喜，报喜。四壁青灯酒半酣，病骨岩岩。无斤两腌臜担儿担，自揽，自揽。【毛氏池亭】云影天光乍有无，老树扶疏。万柄高荷小西湖，听雨，听雨。赋情柳阵花围云锦窝，一见情多。恨雨愁云病如何？为我，为我。歌者花花蜂蝶纷纷莺燕猜，喧满香街。一朵妖红为谁开？斗买，斗买。"},
{"poem_name": "爱莲说", "poem_id": "hehua_4203", "poem_class": "荷花", "poet_dynasty": "宋朝", "poet": "周敦颐", "poem": "水陆草木之花，可爱者甚蕃。晋陶渊明独爱菊。自李唐来，世人甚爱牡丹。予独爱莲之出淤泥而不染，濯清涟而不妖，中通外直，不蔓不枝，香远益清，亭亭净植，可远观而不可亵玩焉。(甚爱一作：盛爱)予谓菊，花之隐逸者也；牡丹，花之富贵者也；莲，花之君子者也。噫！菊之爱，陶后鲜有闻。莲之爱，同予者何人?牡丹之爱，宜乎众矣。"},
{"poem_name": "夏日南亭怀辛大", "poem_id": "hehua_114", "poem_class": "荷花", "poet_dynasty": "唐朝", "poet": "孟浩然", "poem": "山光忽西落，池月渐东上。散发乘夕凉，开轩卧闲敞。荷风送香气，竹露滴清响。欲取鸣琴弹，恨无知音赏。感此怀故人，中宵劳梦想。"},
{"poem_name": "江南", "poem_id": "hehua_1741", "poem_class": "荷花", "poet_dynasty": "上古", "poem": "江南可采莲，莲叶何田田，鱼戏莲叶间。鱼戏莲叶东，鱼戏莲叶西，鱼戏莲叶南，鱼戏莲叶北。"},
{"poem_name": "小池", "poem_id": "hehua_39", "poem_class": "荷花", "poet_dynasty": "宋朝", "poet": "杨万里", "poem": "泉眼无声惜细流，树阴照水爱晴柔。小荷才露尖尖角，早有蜻蜓立上头。"},
{"poem_name": "采莲曲", "poem_id": "hehua_193", "poem_class": "荷花", "poet_dynasty": "唐朝", "poet": "王昌龄", "poem": "荷叶罗裙一色裁，芙蓉向脸两边开。乱入池中看不见，闻歌始觉有人来。"},
{"poem_name": "送沈子福之江东", "poem_id": "xiangsi_98", "poem_class": "相思", "poet_dynasty": "唐朝", "poet": "王维", "poem": "杨柳渡头行客稀，罟师荡桨向临圻。惟有相思似春色，江南江北送君归。"},
{"poem_name": "三五七言", "poem_id": "xiangsi_290", "poem_class": "相思", "poet_dynasty": "唐朝", "poet": "李白", "poem": "秋风清，秋月明，落叶聚还散，寒鸦栖复惊，相思相见知何日，此时此夜难为情。入我相思门，知我相思苦，长相思兮长相忆，短相思兮无穷极，早知如此绊人心，还如当初不相识。"},
{"poem_name": "自河南经乱，关内阻饥，兄弟离散，各在一处。因望月有感，聊书所怀，寄上浮梁大兄、於潜七兄、乌江十五兄，兼示符离及下邽弟妹", "poem_id": "xiangsi_665", "poem_class": "相思", "poet_dynasty": "唐朝", "poet": "白居易", "poem": "时难年荒世业空，弟兄羁旅各西东。田园寥落干戈后，骨肉流离道路中。吊影分为千里雁，辞根散作九秋蓬。共看明月应垂泪，一夜乡心五处同。"},
{"poem_name": "望月怀远", "poem_id": "xiangsi_259", "poem_class": "相思", "poet_dynasty": "唐朝", "poet": "张九龄", "poem": "海上生明月，天涯共此时。情人怨遥夜，竟夕起相思。灭烛怜光满，披衣觉露滋。不堪盈手赠，还寝梦佳期。"},
{"poem_name": "江陵愁望寄子安", "poem_id": "xiangsi_2790", "poem_class": "相思", "poet_dynasty": "唐朝", "poet": "鱼玄机", "poem": "枫叶千枝复万枝，江桥掩映暮帆迟。忆君心似西江水，日夜东流无歇时。"},
{"poem_name": "一剪梅·红藕香残玉簟秋", "poem_id": "xiangsi_943", "poem_class": "相思", "poet_dynasty": "宋朝", "poet": "李清照", "poem": "红藕香残玉簟秋，轻解罗裳，独上兰舟。云中谁寄锦书来？雁字回时，月满西楼。花自飘零水自流，一种相思，两处闲愁。此情无计可消除，才下眉头，却上心头。"},
{"poem_name": "峨眉山月歌", "poem_id": "xiangsi_151", "poem_class": "相思", "poet_dynasty": "唐朝", "poet": "李白", "poem": "峨眉山月半轮秋，影入平羌江水流。夜发清溪向三峡，思君不见下渝州。"},
{"poem_name": "无题 相见时难别亦难", "poem_id": "xiangsi_122", "poem_class": "相思", "poet_dynasty": "唐朝", "poet": "李商隐", "poem": "相见时难别亦难，东风无力百花残。春蚕到死丝方尽，蜡炬成灰泪始干。晓镜但愁云鬓改，夜吟应觉月光寒。蓬山此去无多路，青鸟殷勤为探看。"},
{"poem_name": "山中雪后", "poem_id": "dongtian_100873", "poem_class": "冬天", "poet_dynasty": "清朝", "poet": "郑板桥", "poem": "晨起开门雪满山，雪睛云淡日光寒。檐流未滴梅花冻，一种清孤不等闲。"},
{"poem_name": "相思", "poem_id": "xiangsi_15", "poem_class": "相思", "poet_dynasty": "唐朝", "poet": "王维", "poem": "红豆生南国，春来发几枝。愿君多采撷，此物最相思。"},
{"poem_name": "临清大雪", "poem_id": "dongtian_35758", "poem_class": "冬天", "poet_dynasty": "清朝", "poet": "吴伟业", "poem": "白头风雪上长安，短褐疲驴帽带宽。辜负故园梅树好，南枝开放北枝寒。"},
{"poem_name": "洛桥晚望", "poem_id": "dongtian_6956", "poem_class": "冬天", "poet_dynasty": "唐朝", "poet": "孟郊", "poem": "天津桥下冰初结，洛阳陌上人行绝。 榆柳萧疏楼阁闲，月明直见嵩山雪。"},
{"poem_name": "早寒", "poem_id": "dongtian_2767", "poem_class": "冬天", "poet_dynasty": "唐朝", "poet": "白居易", "poem": "黄叶聚墙角，青苔围柱根。被经霜后薄，镜遇雨来昏。半卷寒檐幕，斜开暖阁门。迎冬兼送老，只仰酒盈尊。"},
{"poem_name": "七律·冬云", "poem_id": "dongtian_1300", "poem_class": "冬天", "poet_dynasty": "近现代", "poet": "毛泽东", "poem": "雪压冬云白絮飞，万花纷谢一时稀。高天滚滚寒流急，大地微微暖气吹。独有英雄驱虎豹，更无豪杰怕熊罴。梅花欢喜漫天雪，冻死苍蝇未足奇。"},
{"poem_name": "送东阳马生序", "poem_id": "dongtian_1493", "poem_class": "冬天", "poet_dynasty": "明朝", "poet": "宋濂", "poem": "余幼时即嗜学。家贫，无从致书以观，每假借于藏书之家，手自笔录，计日以还。天大寒，砚冰坚，手指不可屈伸，弗之怠。录毕，走送之，不敢稍逾约。以是人多以书假余，余因得遍观群书。既加冠，益慕圣贤之道，又患无硕师、名人与游，尝趋百里外，从乡之先达执经叩问。先达德隆望尊，门人弟子填其室，未尝稍降辞色。余立侍左右，援疑质理，俯身倾耳以请；或遇其叱咄，色愈恭，礼愈至，不敢出一言以复；俟其欣悦，则又请焉。故余虽愚，卒获有所闻。当余之从师也，负箧曳屣，行深山巨谷中，穷冬烈风，大雪深数尺，足肤皲裂而不知。至舍，四支僵劲不能动，媵人持汤沃灌，以衾拥覆，久而乃和。寓逆旅，主人日再食，无鲜肥滋味之享。同舍生皆被绮绣，戴朱缨宝饰之帽，腰白玉之环，左佩刀，右备容臭，烨然若神人；余则缊袍敝衣处其间，略无慕艳意。以中有足乐者，不知口体之奉不若人也。盖余之勤且艰若此。今虽耄老，未有所成，犹幸预君子之列，而承天子之宠光，缀公卿之后，日侍坐备顾问，四海亦谬称其氏名，况才之过于余者乎？今诸生学于太学，县官日有廪稍之供，父母岁有裘葛之遗，无冻馁之患矣；坐大厦之下而诵《诗》《书》，无奔走之劳矣；有司业、博士为之师，未有问而不告，求而不得者也；凡所宜有之书，皆集于此，不必若余之手录，假诸人而后见也。其业有不精，德有不成者，非天质之卑，则心不若余之专耳，岂他人之过哉！东阳马生君则，在太学已二年，流辈甚称其贤。余朝京师，生以乡人子谒余，撰长书以为贽，辞甚畅达，与之论辩，言和而色夷。自谓少时用心于学甚劳，是可谓善学者矣！其将归见其亲也，余故道为学之难以告之。谓余勉乡人以学者，余之志也；诋我夸际遇之盛而骄乡人者，岂知余者哉！"},
{"poem_name": "九月二十六日雪予未之见北人云大都是时亦无", "poem_id": "dongtian_36568", "poem_class": "冬天", "poet_dynasty": "元朝", "poet": "方回", "poem": "立冬犹十日，衣亦未装绵。半夜风翻屋，侵晨雪满船。非时良可怪，吾老最堪怜。通袖藏酸指，凭栏耸冻肩。枯肠忽萧索，残菊尚鲜妍。贫苦无衾者，应多疾病缠。"},
{"poem_name": "左迁至蓝关示侄孙湘", "poem_id": "dongtian_10551", "poem_class": "冬天", "poet_dynasty": "唐朝", "poet": "韩愈", "poem": "一封朝奏九重天，夕贬潮州路八千。欲为圣明除弊事，肯将衰朽惜残年！云横秦岭家何在？雪拥蓝关马不前。知汝远来应有意，好收吾骨瘴江边。（版本一）一封朝奏九重天，夕贬潮阳路八千。本为圣朝除弊政，敢将衰朽惜残年。云横秦岭家何在？雪拥蓝关马不前。知汝远来应有意，好收吾骨瘴江边。（版本二）"},
{"poem_name": "立冬", "poem_id": "dongtian_36570", "poem_class": "冬天", "poet_dynasty": "唐朝", "poet": "李白", "poem": "冻笔新诗懒写，寒炉美酒时温。醉看墨花月白，恍疑雪满前村。"},
{"poem_name": "雪车", "poem_id": "dongtian_25991", "poem_class": "冬天", "poet_dynasty": "唐朝", "poet": "刘叉", "poem": "腊令凝绨三十日，缤纷密雪一复一。孰云润泽在枯荄，闤闠饿民冻欲死。死中犹被豺狼食，官车初还城垒未完备。人家千里无烟火，鸡犬何太怨。天下恤吾氓，如何连夜瑶花乱。皎洁既同君子节，沾濡多著小人面。寒锁侯门见客稀，色迷塞路行商断。小小细细如尘间，轻轻缓缓成朴簌。官家不知民馁寒，尽驱牛车盈道载屑玉。载载欲何之，秘藏深宫以御炎酷。徒能自卫九重间，岂信车辙血，点点尽是农夫哭。刀兵残丧后，满野谁为载白骨。远戍久乏粮，太仓谁为运红粟。戎夫尚逆命，扁箱鹿角谁为敌。士夫困征讨，买花载酒谁为适。天子端然少旁求，股肱耳目皆奸慝。依违用事佞上方，犹驱饿民运造化防暑厄。吾闻躬耕南亩舜之圣，为民吞蝗唐之德。未闻eK孽苦苍生，相群相党上下为蝥贼。庙堂食禄不自惭，我为斯民叹息还叹息。"},
{"poem_name": "颂古五十五首·春有百花秋有月", "poem_id": "dongtian_126623", "poem_class": "冬天", "poet_dynasty": "宋朝", "poet": "释绍昙", "poem": "春有百花秋有月，夏有凉风冬有雪。莫将闲事挂心头，便是人间好时节。"},
{"poem_name": "行路难三首", "poem_id": "dongtian_25", "poem_class": "冬天", "poet_dynasty": "唐朝", "poet": "李白", "poem": "其一金樽清酒斗十千，玉盘珍羞直万钱。停杯投箸不能食，拔剑四顾心茫然。欲渡黄河冰塞川，将登太行雪满山。闲来垂钓碧溪上，忽复乘舟梦日边。行路难！行路难！多岐路，今安在？长风破浪会有时，直挂云帆济沧海。其二大道如青天，我独不得出。羞逐长安社中儿，赤鸡白雉赌梨栗。弹剑作歌奏苦声，曳裾王门不称情。淮阴市井笑韩信，汉朝公卿忌贾生。君不见昔时燕家重郭隗，拥篲折节无嫌猜。剧辛乐毅感恩分，输肝剖胆效英才。昭王白骨萦蔓草，谁人更扫黄金台？行路难，归去来！其三有耳莫洗颍川水，有口莫食首阳蕨。含光混世贵无名，何用孤高比云月？吾观自古贤达人，功成不退皆殒身。子胥既弃吴江上，屈原终投湘水滨。陆机雄才岂自保？李斯税驾苦不早。华亭鹤唳讵可闻？上蔡苍鹰何足道？君不见吴中张翰称达生，秋风忽忆江东行。且乐生前一杯酒，何须身后千载名？"},
{"poem_name": "上堂开示颂", "poem_id": "dongtian_2672", "poem_class": "冬天", "poet_dynasty": "唐朝", "poet": "黄蘖禅师", "poem": "尘劳迥脱事非常，紧把绳头做一场。不经一番寒彻骨，怎得梅花扑鼻香。"},
{"poem_name": "子夜秋歌", "poem_id": "yueliang_556", "poem_class": "月亮", "poet_dynasty": "唐朝", "poet": "李白", "poem": "长安一片月，万户捣衣声。秋风吹不尽，总是玉关情。何日平胡虏，良人罢远征。"},
{"poem_name": "卜算子·黄州定慧院寓居作", "poem_id": "dongtian_355", "poem_class": "冬天", "poet_dynasty": "宋朝", "poet": "苏轼", "poem": "缺月挂疏桐，漏断人初静。时见幽人独往来，缥缈孤鸿影。惊起却回头，有恨无人省。拣尽寒枝不肯栖，寂寞沙洲冷。"},
{"poem_name": "清夜录", "poem_id": "yueliang_34943", "poem_class": "月亮", "poet_dynasty": "宋朝", "poet": "俞文豹", "poem": "范文正公镇钱塘，兵官皆被荐，独巡检苏麟不见录，乃献诗云：“近水楼台先得月，向阳花木易逢春。”"},
{"poem_name": "山居秋暝", "poem_id": "yueliang_16", "poem_class": "月亮", "poet_dynasty": "唐朝", "poet": "王维", "poem": "空山新雨后，天气晚来秋。明月松间照，清泉石上流。竹喧归浣女，莲动下渔舟。随意春芳歇，王孙自可留。"},
{"poem_name": "月夜忆舍弟", "poem_id": "yueliang_384", "poem_class": "月亮", "poet_dynasty": "唐朝", "poet": "杜甫", "poem": "戍鼓断人行，边秋一雁声。露从今夜白，月是故乡明。有弟皆分散，无家问死生。寄书长不达，况乃未休兵。"},
{"poem_name": "寄扬州韩绰判官", "poem_id": "yueliang_709", "poem_class": "月亮", "poet_dynasty": "唐朝", "poet": "杜牧", "poem": "青山隐隐水迢迢，秋尽江南草未凋。二十四桥明月夜，玉人何处教吹箫。"},
{"poem_name": "出塞", "poem_id": "yueliang_196", "poem_class": "月亮", "poet_dynasty": "唐朝", "poet": "王昌龄", "poem": "秦时明月汉时关，万里长征人未还。但使龙城飞将在，不教胡马度阴山。"},
{"poem_name": "静夜思", "poem_id": "yueliang_22", "poem_class": "月亮", "poet_dynasty": "唐朝", "poet": "李白", "poem": "床前明月光，疑是地上霜。举头望明月，低头思故乡。"},
{"poem_name": "次北固山下", "poem_id": "taiyang_583", "poem_class": "太阳", "poet_dynasty": "唐朝", "poet": "王湾", "poem": "客路青山外，行舟绿水前。潮平两岸阔，风正一帆悬。海日生残夜，江春入旧年。乡书何处达？归雁洛阳边。"},
{"poem_name": "闻官军收河南河北", "poem_id": "taiyang_648", "poem_class": "太阳", "poet_dynasty": "唐朝", "poet": "杜甫", "poem": "剑外忽传收蓟北，初闻涕泪满衣裳。却看妻子愁何在，漫卷诗书喜欲狂。白日放歌须纵酒，青春作伴好还乡。即从巴峡穿巫峡，便下襄阳向洛阳。"},
{"poem_name": "望天门山", "poem_id": "taiyang_61", "poem_class": "太阳", "poet_dynasty": "唐朝", "poet": "李白", "poem": "天门中断楚江开，碧水东流至此回。两岸青山相对出，孤帆一片日边来。"},
{"poem_name": "雁门太守行", "poem_id": "taiyang_214", "poem_class": "太阳", "poet_dynasty": "唐朝", "poet": "李贺", "poem": "黑云压城城欲摧，甲光向日金鳞开。角声满天秋色里，塞上燕脂凝夜紫。半卷红旗临易水，霜重鼓寒声不起。报君黄金台上意，提携玉龙为君死!"},
{"poem_name": "登黄鹤楼", "poem_id": "taiyang_465", "poem_class": "太阳", "poet_dynasty": "唐朝", "poet": "崔颢", "poem": "昔人已乘黄鹤去，此地空余黄鹤楼。黄鹤一去不复返，白云千载空悠悠。晴川历历汉阳树，芳草萋萋鹦鹉洲。日暮乡关何处是？烟波江上使人愁。"},
{"poem_name": "咸阳城东楼", "poem_id": "taiyang_2708", "poem_class": "太阳", "poet_dynasty": "唐朝", "poet": "许浑", "poem": "一上高城万里愁，蒹葭杨柳似汀洲。溪云初起日沉阁，山雨欲来风满楼。鸟下绿芜秦苑夕，蝉鸣黄叶汉宫秋。行人莫问当年事，故国东来渭水流。"},
{"poem_name": "忆江南", "poem_id": "taiyang_140", "poem_class": "太阳", "poet_dynasty": "唐朝", "poet": "白居易", "poem": "江南好，风景旧曾谙。日出江花红胜火，春来江水绿如蓝。能不忆江南？江南忆，最忆是杭州。山寺月中寻桂子，郡亭枕上看潮头。何日更重游？江南忆，其次忆吴宫。吴酒一杯春竹叶，吴娃双舞醉芙蓉。早晚复相逢？"},
{"poem_name": "望庐山瀑布", "poem_id": "taiyang_1", "poem_class": "太阳", "poet_dynasty": "唐朝", "poet": "李白", "poem": "日照香炉生紫烟，遥看瀑布挂前川。飞流直下三千尺，疑是银河落九天。"},
{"poem_name": "鸟鸣涧", "poem_id": "taiyang_475", "poem_class": "太阳", "poet_dynasty": "唐朝", "poet": "王维", "poem": "人闲桂花落，夜静春山空。月出惊山鸟，时鸣春涧中。"},
{"poem_name": "登鹳雀楼", "poem_id": "taiyang_486", "poem_class": "太阳", "poet_dynasty": "唐朝", "poet": "王之涣", "poem": "白日依山尽，黄河入海流。欲穷千里目，更上一层楼。"},
{"poem_name": "晓出净慈寺送林子方", "poem_id": "taiyang_40", "poem_class": "太阳", "poet_dynasty": "宋朝", "poet": "杨万里", "poem": "毕竟西湖六月中，风光不与四时同。接天莲叶无穷碧，映日荷花别样红。"},
{"poem_name": "使至塞上", "poem_id": "taiyang_466", "poem_class": "太阳", "poet_dynasty": "唐朝", "poet": "王维", "poem": "单车欲问边，属国过居延。征蓬出汉塞，归雁入胡天。大漠孤烟直，长河落日圆。萧关逢候骑，都护在燕然。"},
{"poem_name": "七夕", "poem_id": "qixi_41331", "poem_class": "七夕", "poet_dynasty": "宋朝", "poet": "苏泂", "poem": "七夕相寻旧宅来，鸡头月下脊令杯。饮残谁问天边事，独自婆娑弄影回。"},
{"poem_name": "闰月七日织女", "poem_id": "qixi_17702", "poem_class": "七夕", "poet_dynasty": "唐朝", "poet": "王湾", "poem": "耿耿曙河微，神仙此夜稀。今年七月闰，应得两回归。"},
{"poem_name": "宫词一百首", "poem_id": "qixi_21167", "poem_class": "七夕", "poet_dynasty": "唐朝", "poet": "王建", "poem": "蓬莱正殿压金鳌，红日初生碧海涛。闲著五门遥北望，柘黄新帕御床高。殿前传点各依班，召对西来八诏蛮。上得青花龙尾道，侧身偷觑正南山。龙烟日暖紫瞳瞳，宣政门当玉殿风。五刻阁前卿相出，下帘声在半天中。白玉窗前起草臣，樱桃初赤赐尝新。殿头传语金阶远，只进词来谢圣人。内人对御叠花笺，绣坐移来玉案边。红蜡烛前呈草本，平明舁出阁门宣。千牛仗下放朝初，玉案傍边立起居。每日进来金凤纸，殿头无事不多书。延英引对碧衣郎，江砚宣毫各别床。天子下帘亲考试，宫人手里过茶汤。未明开著九重关，金画黄龙五色幡。直到银台排仗合，圣人三殿对西番。少年天子重边功，亲到凌烟画阁中。教觅勋臣写图本，长将殿里作屏风。丹凤楼门把火开，五云金辂下天来。阶前走马人宣尉，天子南郊一宿回。楼前立仗看宣赦，万岁声长拜舞齐。日照彩盘高百尺，飞仙争上取金鸡。集贤殿里图书满，点勘头边御印同。真迹进来依数字，别收锁在玉函中。秘殿清斋刻漏长，紫微宫女夜焚香。拜陵日近公卿发，卤簿分头入太常。新调白马怕鞭声，供奉骑来绕殿行。为报诸王侵早入，隔门催进打球名。对御难争第一筹，殿前不打背身球。内人唱好龟兹急，天子鞘回过玉楼。新衫一样殿头黄，银带排方獭尾长。总把玉鞭骑御马，绿鬃红额麝香香。罗衫叶叶绣重重，金凤银鹅各一丛。每遍舞时分两向，太平万岁字当中。鱼藻宫中锁翠娥，先皇行处不曾过。如今池底休铺锦，菱角鸡头积渐多。殿前明日中和节，连夜琼林散舞衣。传报所司分蜡烛，监开金锁放入归。五更三点索金车，尽放宫人出看花。仗下一时催立马，殿头先报内园家。城东北面望云楼，半下珠帘半上钩。骑马行人长远过，恐防天子在楼头。射生宫女宿红妆，把得新弓各自张。临上马时齐赐酒，男儿跪拜谢君王。新秋白兔大于拳，红耳霜毛趁草眠。天子不教人射杀，玉鞭遮到马蹄前。内鹰笼脱解红绦，斗胜争飞出手高。直上青云还却下，一双金爪掬花毛。竞渡船头掉采旗，两边溅水湿罗衣。池东争向池西岸，先到先书上字归。灯前飞入玉阶虫，未卧常闻半夜钟。看著中元斋日到，自盘金线绣真容。红灯睡里唤春云，云上三更直宿分。金砌雨来行步滑，两人抬起隐花裙。一时起立吹箫管，得宠人来满殿迎。整顿衣裳皆著却，舞头当拍第三声。琵琶先抹六么头，小管丁宁侧调愁。半夜美人双唱起，一声声出凤凰楼。春池日暖少风波，花里牵船水上歌。遥索剑南新样锦，东宫先钓得鱼多。十三初学擘箜篌，弟子名中被点留。昨日教坊新进入，并房宫女与梳头。红蛮杆拨贴胸前，移坐当头近御筵。用力独弹金殿响，凤凰飞下四条弦。春风吹雨洒旗竿，得出深宫不怕寒。夸道自家能走马，团中横过觅人看。粟金腰带象牙锥，散插红翎玉突枝。旋猎一边还引马，归来鸡兔绕鞍垂。云驳花骢各试行，一般毛色一般缨。殿前来往重骑过，欲得君王别赐名。每夜停灯熨御衣，银熏笼底火霏霏。遥听帐里君王觉，上直钟声始得归。因吃樱桃病放归，三年著破旧罗衣。内中人识从来去，结得金花上贵妃。欲迎天子看花去，下得金阶却悔行。恐见失恩人旧院，回来忆著五弦声。往来旧院不堪修，近敕宣徽别起楼。闻有美人新进入，六宫未见一时愁。自夸歌舞胜诸人，恨未承恩出内频。连夜宫中修别院，地衣帘额一时新。闷来无处可思量，旋下金阶旋忆床。收得山丹红蕊粉，镜前洗却麝香黄。蜂须蝉翅薄松松，浮动搔头似有风。一度出时抛一遍，金条零落满函中。合暗报来门锁了，夜深应别唤笙歌。房房下著珠帘睡，月过金阶白露多。御厨不食索时新，每见花开即苦春。白日卧多娇似病，隔帘教唤女医人。丛丛洗手绕金盆，旋拭红巾入殿门。众里遥抛新摘子，在前收得便承恩。御池水色春来好，处处分流白玉渠。密奏君王知入月，唤人相伴洗裙裾。移来女乐部头边，新赐花檀木五弦。缏得红罗手帕子，中心细画一双蝉。新晴草色绿温暾，山雪初消渐出浑。今日踏青归校晚，传声留著望春门。两楼相换珠帘额，中尉明朝设内家。一样金盘五千面，红酥点出牡丹花。尽送春来出内家，记巡传把一枝花。散时各自烧红烛，相逐行归不上车。家常爱著旧衣裳，空插红梳不作妆。忽地下阶裙带解，非时应得见君王。别敕教歌不出房，一声一遍奏君王。再三博士留残拍，索向宣徽作彻章。行中第一争先舞，博士傍边亦被欺。忽觉管弦偷破拍，急翻罗袖不教知。私缝黄帔舍钗梳，欲得金仙观里居。近被君王知识字，收来案上检文书。月冷江清近猎时，玉阶金瓦雪澌澌。浴堂门外抄名入，公主家人谢面脂。未承恩泽一家愁，乍到宫中忆外头。求守管弦声款逐，侧商调里唱伊州。东风泼火雨新休，舁尽春泥扫雪沟。走马犊车当御路，汉阳宫主进鸡球。风帘水阁压芙蓉，四面钩栏在水中。避热不归金殿宿，秋河织女夜妆红。圣人生日明朝是，私地教人属内监。自写金花红榜子，前头先进凤凰衫。避暑昭阳不掷卢，井边含水喷鸦雏。内中数日无呼唤，拓得滕王蛱蝶图。内宴初秋入二更，殿前灯火一天明。中宫传旨音声散，诸院门开触处行。玉蝉金雀三层插，翠髻高丛绿鬓虚。舞处春风吹落地，归来别赐一头梳。树叶初成鸟护窠，石榴花里笑声多。众中遗却金钗子，拾得从他要赎么。小殿初成粉未乾，贵妃姊妹自来看。为逢好日先移入，续向街西索牡丹。内人相续报花开，准拟君王便看来。逢着五弦琴绣袋，宜春院里按歌回。巡吹慢遍不相和，暗数看谁曲校多。明日梨花园里见，先须逐得内家歌。黄金合里盛红雪，重结香罗四出花。一一傍边书敕字，中官送与大臣家。未明东上阁门开，排仗声从后殿来。阿监两边相对立，遥闻索马一时回。宫人早起笑相呼，不识阶前扫地夫。乞与金钱争借问，外头还似此间无。小随阿姊学吹笙，见好君王赐与名。夜拂玉床朝把镜，黄金殿外不教行。日高殿里有香烟，万岁声长动九天。妃子院中初降诞，内人争乞洗儿钱。宫花不共外花同，正月长生一半红。供御樱桃看守别，直无鸦鹊到园中。殿前铺设两边楼，寒食宫人步打球。一半走来争跪拜，上棚先谢得头筹。太仪前日暖房来，嘱向朝阳乞药栽。敕赐一窠红踯躅，谢恩未了奏花开。御前新赐紫罗襦，步步金阶上软舆。宫局总来为喜乐，院中新拜内尚书。鹦鹉谁教转舌关，内人手里养来奸。语多更觉承恩泽，数对君王忆陇山。分朋闲坐赌樱桃，收却投壶玉腕劳。各把沈香双陆子，局中斗累阿谁高。禁寺红楼内里通，笙歌引驾夹城东。裹头宫监堂前立，手把牙鞘竹弹弓。春风院院落花堆，金锁生衣掣不开。更筑歌台起妆殿，明朝先进画图来。舞来汗湿罗衣彻，楼上人扶下玉梯。归到院中重洗面，金花盆里泼银泥。宿妆残粉未明天，总立昭阳花树边。寒食内人长白打，库中先散与金钱。众中偏得君王笑，偷把金箱笔砚开。书破红蛮隔子上，旋推当直美人来。教遍宫娥唱遍词，暗中头白没人知。楼中日日歌声好，不问从初学阿谁。青楼小妇砑裙长，总被抄名入教坊。春设殿前多队舞，朋头各自请衣裳。水中芹叶土中花，拾得还将避众家。总待别人般数尽，袖中拈出郁金芽。玉箫改调筝移柱，催换红罗绣舞筵。未戴柘枝花帽子，两行宫监在帘前。窗窗户户院相当，总有珠帘玳瑁床。虽道君王不来宿，帐中长是炷牙香。雨入珠帘满殿凉，避风新出玉盆汤。内人恐要秋衣着，不住熏笼换好香。金吾除夜进傩名，画袴朱衣四队行。院院烧灯如白日，沈香火底坐吹笙。树头树底觅残红，一片西飞一片东。自是桃花贪结子，错教人恨五更风。金殿当头紫阁重，仙人掌上玉芙蓉。太平天子朝迎日，五色云车驾六龙。鸳鸯瓦上瞥然声，昼寝宫娥梦里惊。元是我王金弹子，海棠花下打流莺。忽地金舆向月陂，内人接著便相随。却回龙武军前过，当处教开卧鸭池。画作天河刻作牛，玉梭金镊采桥头。每年宫里穿针夜，敕赐诸亲乞巧楼。春来睡困不梳头，懒逐君王苑北游。暂向玉花阶上坐，簸钱赢得两三筹。步行送入长门里，不许来辞旧院花。只恐他时身到此，乞恩求赦放还家。缣罗不著索轻容，对面教人染退红。衫子成来一遍出，明朝半片在园中。弹棋玉指两参差，背局临虚斗著危。先打角头红子落，上三金字半边垂。后宫宫女无多少，尽向园中笑一团。舞蝶落花相觅著，春风共语亦应难。宛转黄金白柄长，青荷叶子画鸳鸯。把来不是呈新样，欲进微风到御床。供御香方加减频，水沈山麝每回新。内中不许相传出，已被医家写与人。药童食后送云浆，高殿无风扇少凉。每到日中重掠鬓，衩衣骑马绕宫廊。"},
{"poem_name": "和鲁如晦七夕", "poem_id": "qixi_120525", "poem_class": "七夕", "poet_dynasty": "宋朝", "poet": "王之道", "poem": "乞巧谁家绮席开，夜阑箫鼓趁虚催。启明不为牵牛计，又放朝阳送曙来。"},
{"poem_name": "七夕", "poem_id": "qixi_25402", "poem_class": "七夕", "poet_dynasty": "唐朝", "poet": "罗隐", "poem": "络角星河菡萏天，一家欢笑设红筵。应倾谢女珠玑箧，尽写檀郎锦绣篇。香帐簇成排窈窕，金针穿罢拜婵娟。铜壶漏报天将晓，惆怅佳期又一年。"},
{"poem_name": "瑟瑟钗", "poem_id": "qixi_13458", "poem_class": "七夕", "poet_dynasty": "唐朝", "poet": "温庭筠", "poem": "翠染冰轻透露光，堕云孙寿有馀香。只因七夕回天浪，添作湘妃泪两行。"},
{"poem_name": "行香子·七夕", "poem_id": "qixi_1819", "poem_class": "七夕", "poet_dynasty": "宋朝", "poet": "李清照", "poem": "草际鸣蛩，惊落梧桐，正人间、天上愁浓。云阶月地，关锁千重。纵浮槎来，浮槎去，不相逢。星桥鹊驾，经年才见，想离情、别恨难穷。牵牛织女，莫是离中。甚霎儿晴，霎儿雨，霎儿风。"},
{"poem_name": "游泰山六首", "poem_id": "qixi_4317", "poem_class": "七夕", "poet_dynasty": "唐朝", "poet": "李白", "poem": "天宝元年四月从故御道上泰山四月上泰山，石平御道开。六龙过万壑，涧谷随萦回。马迹绕碧峰，于今满青苔。飞流洒绝巘，水急松声哀。北眺崿嶂奇，倾崖向东摧。洞门闭石扇，地底兴云雷。登高望蓬流，想象金银台。天门一长啸，万里清风来。玉女四五人，飘颻下九垓。含笑引素手，遗我流霞杯。稽首再拜之，自愧非仙才。旷然小宇宙，弃世何悠哉。清晓骑白鹿，直上天门山。山际逢羽人，方瞳好容颜。扪萝欲就语，却掩青云关。遗我鸟迹书，飘然落岩间。其字乃上古，读之了不闲。感此三叹息，从师方未还。平明登日观，举手开云关。精神四飞扬，如出天地间。黄河从西来，窈窕入远山。凭崖览八极，目尽长空闲。偶然值青童，绿发双云鬟。笑我晚学仙，蹉跎凋朱颜。踌躇忽不见，浩荡难追攀。清斋三千日，裂素写道经。吟诵有所得，众神卫我形。云行信长风，飒若羽翼生。攀崖上日观，伏槛窥东溟。海色动远山，天鸡已先鸣。银台出倒景，白浪翻长鲸。安得不死药，高飞向蓬瀛。日观东北倾，两崖夹双石。海水落眼前，天光遥空碧。千峰争攒聚，万壑绝凌历。缅彼鹤上仙，去无云中迹。长松入霄汉，远望不盈尺。山花异人间，五月雪中白。终当遇安期，于此炼玉液。朝饮王母池，瞑投天门关。独抱绿绮琴，夜行青山间。山明月露白，夜静松风歇。仙人游碧峰，处处笙歌发。寂静娱清辉，玉真连翠微。想象鸾凤舞，飘颻龙虎衣。扪天摘匏瓜，恍惚不忆归。举手弄清浅，误攀织女机。明晨坐相失，但见五云飞。"},
{"poem_name": "古相送", "poem_id": "qixi_33599", "poem_class": "七夕", "poet_dynasty": "唐朝", "poet": "曹邺", "poem": "行人卜去期，白发根已出。执君青松枝，空数别来日。心如七夕女，生死难再匹。且愿车声迫，莫使马行疾。巫山千丈高，亦恐梦相失。"},
{"poem_name": "用夹谷子括吴山晚眺韵十首·荡荡天宽眼亦宽", "poem_id": "qixi_38661", "poem_class": "七夕", "poet_dynasty": "元朝", "poet": "方回", "poem": "荡荡天宽眼亦宽，区区笑尔井中观。帆来狗国毛人远，楼倚牛郎织女寒。迅速年华榆燧改，槁枯世味蔗滓残。绝怜棺粪纷纷梦，未必槐安果是安。"},
{"poem_name": "晚春永宁墅小园独坐，寄上王相公", "poem_id": "qixi_18474", "poem_class": "七夕", "poet_dynasty": "唐朝", "poet": "钱起", "poem": "东阁一何静，莺声落日愁。夔龙暂为别，昏旦思兼秋。蕙草出篱外，花枝寄竹幽。上方传雅颂，七夕让风流。"},
{"poem_name": "商调·二朗神", "poem_id": "qixi_23649", "poem_class": "七夕", "poet_dynasty": "元朝", "poet": "高明", "poem": "秋怀从别后，正七夕穿针在画楼，暮雨过纱窗凉已透。夕阳影里，见一簇寒蝉衰柳。水绿香人自愁，况轻拆鸾交凤友。合得成就，真个胜似腰缠跨鹤扬州。　　【前腔】风流，恩情怎比墙花路柳？记待月西厢和你携素手。争奈话别匆匆，雨散云收？一种相思分做两处愁，雁来是音书未有。合前　　【集贤宾】西风桂子香韵幽，奈虚度中秋。明月无情穿户牖，听寒蛩声满床头。空房自守，暗数尽谯楼上更漏。合如病酒，这滋味那人知否？合前　　【前腔】功名未遂姻缘未偶，共一个眉头。恼乱春心卒未休，怕朱颜去也难留。把明珠暗投，不如意十常八九。合前　　【黄莺儿】霜降水痕收，迅池塘犹暮秋。满城风雨还重九。白衣人送酒，乌纱帽恋头，思那人应似黄花瘦。合怕登楼，云山万叠，遮不得许多愁。　　【前腔】惟酒可忘忧，这愁怀不酒。几番和泪见红豆，相思未休。凄凉怎受？老天知道和天瘦。合前　　【猫儿坠】绿荷萧索无可盖眠鸥，碧粼粼露远洲。羁人无力冷飕飕，合愁，早知道宋玉当时顿觉伤秋。　　【前腔】一簇红蓼相映白频洲，傍水芙蓉两岸秋，想他娇艳倦凝眸。合前　　【前腔】无情红叶偏向御沟流，诗句上分明永配偶，对景触目恨悠悠。合前　　【余音】一年好景还依旧，正橘绿橙黄时候，强把金樽开怀断送秋。"},
{"poem_name": "七夕", "poem_id": "qixi_1894", "poem_class": "七夕", "poet_dynasty": "唐朝", "poet": "白居易", "poem": "烟霄微月澹长空，银汉秋期万古同。几许欢情与离恨，年年并在此宵中。"},
{"poem_name": "菩萨蛮·双针竞引双丝缕", "poem_id": "qixi_24769", "poem_class": "七夕", "poet_dynasty": "宋朝", "poet": "张先", "poem": "双针竞引双丝缕。家家尽道迎牛女。不见渡河时。空闻乌鹊飞。西南低片月。应恐云梳发。寄语问星津。谁为得巧人。"},
{"poem_name": "七夕偶题", "poem_id": "qixi_5227", "poem_class": "七夕", "poet_dynasty": "唐朝", "poet": "李商隐", "poem": "宝婺摇珠佩，常娥照玉轮。灵归天上匹，巧遗世间人。花果香千户，笙竽滥四邻。明朝晒犊鼻，方信阮家贫。"},
{"poem_name": "七夕·开秋七夕到佳辰", "poem_id": "qixi_91081", "poem_class": "七夕", "poet_dynasty": "宋朝", "poet": "宋祁", "poem": "开秋七夕到佳辰，里俗争夸节物新。乌鹊桥头已凉夜，黄姑渚畔暂归人。裴回月御斜光敛，宛转蛛丝巧意真。卜肆沈冥谁复问，年年槎路上天津。"},
{"poem_name": "闺怨", "poem_id": "aiqing_693", "poem_class": "爱情", "poet_dynasty": "唐朝", "poet": "王昌龄", "poem": "闺中少妇不知愁，春日凝妆上翠楼。忽见陌头杨柳色，悔教夫婿觅封侯。"},
{"poem_name": "近试上张水部", "poem_id": "aiqing_705", "poem_class": "爱情", "poet_dynasty": "唐朝", "poet": "朱庆馀", "poem": "洞房昨夜停红烛，待晓堂前拜舅姑。妆罢低声问夫婿，画眉深浅入时无？"},
{"poem_name": "上邪", "poem_id": "aiqing_444", "poem_class": "爱情", "poem": "上邪！我欲与君相知，长命无绝衰。山无陵，江水为竭，冬雷震震，夏雨雪，天地合，乃敢与君绝！"},
{"poem_name": "节妇吟", "poem_id": "aiqing_292", "poem_class": "爱情", "poet_dynasty": "唐朝", "poet": "张籍", "poem": "君知妾有夫，赠妾双明珠。感君缠绵意，系在红罗襦。妾家高楼连苑起，良人执戟明光里。知君用心如日月，事夫誓拟同生死。还君明珠双泪垂，何不相逢未嫁时。"},
{"poem_name": "夜雨寄北", "poem_id": "aiqing_127", "poem_class": "爱情", "poet_dynasty": "唐朝", "poet": "李商隐", "poem": "君问归期未有期，巴山夜雨涨秋池。何当共剪西窗烛，却话巴山夜雨时。"},
{"poem_name": "卜算子·我住长江头", "poem_id": "aiqing_16588", "poem_class": "爱情", "poet_dynasty": "宋朝", "poet": "李之仪", "poem": "我住长江头，君住长江尾。日日思君不见君，共饮长江水。此水几时休，此恨何时已。只愿君心似我心，定不负相思意。"},
{"poem_name": "杨柳枝", "poem_id": "aiqing_406", "poem_class": "爱情", "poet_dynasty": "唐朝", "poet": "温庭筠", "poem": "杨柳枝其一织锦机边莺语频，停梭垂泪忆征人。塞门三月犹萧索，纵有垂杨未觉春。杨柳枝其二井底点灯深烛伊，共郎长行莫围棋。玲珑骰子安红豆，入骨相思知不知。"},
{"poem_name": "别诗·其一骨肉缘枝叶", "poem_id": "youqing_186786", "poem_class": "友情", "poet_dynasty": "汉朝", "poet": "汉无名氏", "poem": "其一骨肉缘枝叶，结交亦相因。四海皆兄弟，谁为行路人。况我连枝树，与子同一身。昔为鸳和鸯，今为参与辰。昔者长相近，邈若胡与秦。惟念当乖离，恩情日以新。鹿鸣思野草，可以喻嘉宾。我有一樽酒，欲以赠远人。愿子留斟酌，叙此平生亲。其二黄鹄一远别，千里顾徘徊。胡马失其群，思心常依依。何况双飞龙，羽翼临当乖。幸有弦歌曲，可以喻中怀。请为游子吟，泠泠一何悲。丝竹厉清声，慷慨有余哀。长歌正激烈，中心怆以摧。欲展清商曲，念子不得归。俯仰内伤心，泪下不可挥。愿为双黄鹄，送子俱远飞。其三结发为夫妻，恩爱两不疑。欢娱在今夕，燕婉及良时。征夫怀往路，起视夜何其。参辰皆已没，去去从此辞。行役在战场，相见未有期。握手一长叹，泪为生别滋。努力爱春华，莫忘欢乐时。生当复来归，死当长相思。其四烛烛晨明月，馥馥秋兰芳。芬馨良夜发，随风闻我堂。征夫怀远路，游子恋故乡。寒冬十二月，晨起践严霜。俯观江汉流，仰视浮云翔。良友远别离，各在天一方。山海隔中州，相去悠且长。嘉会难再遇，欢乐殊未央。愿君崇令德，随时爱景光。"},
{"poem_name": "自金陵溯流过白璧山玩月达天门寄句容王主簿", "poem_id": "youqing_4757", "poem_class": "友情", "poet_dynasty": "唐朝", "poet": "李白", "poem": "沧江溯流归，白璧见秋月。秋月照白璧，皓如山阴雪。幽人停宵征，贾客忘早发。进帆天门山，回首牛渚没。川长信风来，日出宿雾歇。故人在咫尺，新赏成胡越。寄君青兰花，惠好庶不绝。"},
{"poem_name": "集杭州俗语诗", "poem_id": "aiqing_34939", "poem_class": "爱情", "poet_dynasty": "清朝", "poet": "黄増", "poem": "色不迷人人自迷，情人眼里出西施。有缘千里来相会，三笑徒然当一痴。"},
{"poem_name": "次元明韵寄子由", "poem_id": "youqing_13981", "poem_class": "友情", "poet_dynasty": "宋朝", "poet": "黄庭坚", "poem": "半世交亲随逝水，几人图画入凌烟？春风春雨花经眼，江北江南水拍天。欲解铜章行问道，定知石友许忘年。脊令各有思归恨，日月相催雪满颠。"},
{"poem_name": "之广陵宿常二南郭幽居", "poem_id": "youqing_4410", "poem_class": "友情", "poet_dynasty": "唐朝", "poet": "李白", "poem": "绿水接柴门，有如桃花源。忘忧或假草，满院罗丛萱。暝色湖上来，微雨飞南轩。故人宿茅宇，夕鸟栖杨园。还惜诗酒别，深为江海言。明朝广陵道，独忆此倾樽。"},
{"poem_name": "伤唐衢二首", "poem_id": "youqing_8486", "poem_class": "友情", "poet_dynasty": "唐朝", "poet": "白居易", "poem": "自我心存道，外物少能逼。常排伤心事，不为长叹息。忽闻唐衢死，不觉动颜色。悲端从东来，触我心恻恻。伊昔未相知，偶游滑台侧。同宿李翱家，一言如旧识。酒酣出送我，风雪黄河北。日西并马头，语别至昏黑。君归向东郑，我来游上国。交心不交面，从此重相忆。怜君儒家子，不得诗书力。五十著青衫，试官无禄食。遗文仅千首，六义无差忒。散在京洛间，何人为收拾。忆昨元和初，忝备谏官位。是时兵革后，生民正憔悴。但伤民病痛，不识时忌讳。遂作秦中吟，一吟悲一事。贵人皆怪怒，闲人亦非訾。天高未及闻，荆棘生满地。惟有唐衢见，知我平生志。一读兴叹嗟，再吟垂涕泗。因和三十韵，手题远缄寄。致吾陈杜间，赏爱非常意。此人无复见，此诗犹可贵。今日开箧看，蠹鱼损文字。不知何处葬，欲问先歔欷。终去哭坟前，还君一掬泪。"},
{"poem_name": "清明宴司勋刘郎中别业", "poem_id": "youqing_20702", "poem_class": "友情", "poet_dynasty": "唐朝", "poet": "祖咏", "poem": "田家复近臣，行乐不违亲。霁日园林好，清明烟火新。以文长会友，唯德自成邻。池照窗阴晚，杯香药味春。檐前花覆地，竹外鸟窥人。何必桃源里，深居作隐沦。"},
{"poem_name": "早春寄王汉阳", "poem_id": "youqing_4252", "poem_class": "友情", "poet_dynasty": "唐朝", "poet": "李白", "poem": "闻道春还未相识，走傍寒梅访消息。昨夜东风入武阳，陌头杨柳黄金色。碧水浩浩云茫茫，美人不来空断肠。预拂青山一片石，与君连日醉壶觞。"},
{"poem_name": "沉醉东风·渔夫", "poem_id": "youqing_507", "poem_class": "友情", "poet_dynasty": "元朝", "poet": "白朴", "poem": "黄芦岸白苹渡口，绿柳堤红蓼滩头。虽无刎颈交，却有忘机友，点秋江白鹭沙鸥。傲杀人间万户侯，不识字烟波钓叟。"},
{"poem_name": "送友人游梅湖", "poem_id": "youqing_4484", "poem_class": "友情", "poet_dynasty": "唐朝", "poet": "李白", "poem": "送君游梅湖，应见梅花发。有使寄我来，无令红芳歇。暂行新林浦，定醉金陵月。莫惜一雁书，音尘坐胡越。"},
{"poem_name": "酬中都小吏携斗酒双鱼于逆旅见赠", "poem_id": "youqing_4510", "poem_class": "友情", "poet_dynasty": "唐朝", "poet": "李白", "poem": "鲁酒若琥珀，汶鱼紫锦鳞。山东豪吏有俊气，手携此物赠远人。意气相倾两相顾，斗酒双鱼表情素。双鳃呀呷鳍鬣张，蹳剌银盘欲飞去。呼儿拂几霜刃挥，红肌花落白雪霏。为君下箸一餐饱，醉著金鞍上马归。"},
{"poem_name": "别李峤得胜字", "poem_id": "youqing_89", "poem_class": "友情", "poet_dynasty": "唐朝", "poet": "骆宾王", "poem": "芳尊徒自满，别恨转难胜。客似游江岸，人疑上灞陵。寒更承夜永，凉景向秋澄。离心何以赠，自有玉壶冰。"},
{"poem_name": "羌村", "poem_id": "youqing_1195", "poem_class": "友情", "poet_dynasty": "唐朝", "poet": "杜甫", "poem": "【其一】峥嵘赤云西，日脚下平地⑴。柴门鸟雀噪，归客千里至⑵。妻孥怪我在，惊定还拭泪⑶。世乱遭飘荡，生还偶然遂⑷！邻人满墙头，感叹亦歔欷⑸。夜阑更秉烛，相对如梦寐⑹。【其二】晚岁迫偷生，还家少欢趣⑺。娇儿不离膝：畏我复却去⑻。忆昔好追凉，故绕池边树⑼。萧萧北风劲，抚事煎百虑⑽。赖知禾黍收，已觉糟床注⑾。如今足斟酌，且用慰迟暮⑿。【其三】群鸡正乱叫，客至鸡斗争。驱鸡上树木，始闻叩柴荆⒀。父老四五人，问我久远行⒁。手中各有携，倾榼浊复清⒂。莫辞酒味薄⒃，黍（shǔ）地无人耕。兵戈既未息⒄，儿童尽东征。请为父老歌⒅，艰难愧深情⒆。歌罢仰天叹⒇，四座泪纵横。"},
{"poem_name": "送韦城李少府", "poem_id": "youqing_11155", "poem_class": "友情", "poet_dynasty": "唐朝", "poet": "张九龄", "poem": "送客南昌尉，离亭西候春。野花看欲尽，林鸟听犹新。别酒青门路，归轩白马津。相知无远近，万里尚为邻。"},
{"poem_name": "除官赴阙至江州寄鄂岳李大夫", "poem_id": "youqing_10609", "poem_class": "友情", "poet_dynasty": "唐朝", "poet": "韩愈", "poem": "盆城去鄂渚，风便一日耳。不枉故人书，无因帆江水。故人辞礼闱，旌节镇江圻。而我窜逐者，龙钟初得归。别来已三岁，望望长迢递。咫尺不相闻，平生那可计。我齿落且尽，君鬓白几何。年皆过半百，来日苦无多。少年乐新知，衰暮思故友。譬如亲骨肉，宁免相可不。我昔实愚蠢，不能降色辞。子犯亦有言，臣犹自知之。公其务贳过，我亦请改事。桑榆倘可收，愿寄相思字。"},
{"poem_name": "寄李儋元锡", "poem_id": "youqing_660", "poem_class": "友情", "poet_dynasty": "唐朝", "poet": "韦应物", "poem": "去年花里逢君别，今日花开又一年。世事茫茫难自料，春愁黯黯独成眠。身多疾病思田里，邑有流亡愧俸钱。闻道欲来相问讯，西楼望月几回圆。"},
{"poem_name": "君马黄", "poem_id": "youqing_4290", "poem_class": "友情", "poet_dynasty": "唐朝", "poet": "李白", "poem": "君马黄，我马白。马色虽不同，人心本无隔。共作游冶盘，双行洛阳陌。长剑既照曜，高冠何赩赫。各有千金裘，俱为五侯客。猛虎落陷阱，壮夫时屈厄。相知在急难，独好亦何益。"},
{"poem_name": "金陵酒肆留别", "poem_id": "youqing_564", "poem_class": "友情", "poet_dynasty": "唐朝", "poet": "李白", "poem": "风吹柳花满店香，吴姬压酒唤客尝。金陵子弟来相送，欲行不行各尽觞。请君试问东流水，别意与之谁短长？"},
{"poem_name": "端午日", "poem_id": "duanwujie_16448", "poem_class": "端午节", "poet_dynasty": "唐朝", "poet": "殷尧藩", "poem": "少年佳节倍多情，老去谁知感慨生；不效艾符趋习俗，但祈蒲酒话升平。鬓丝日日添白头，榴锦年年照眼明；千载贤愚同瞬息，几人湮没几垂名。"},
{"poem_name": "忆秦娥·五日移舟明山下作", "poem_id": "duanwujie_16573", "poem_class": "端午节", "poet_dynasty": "宋朝", "poet": "陈与义", "poem": "鱼龙舞。湘君欲下潇湘浦。潇湘浦。兴亡离合，乱波平楚。独无尊酒酬端午。移舟来听明山雨。明山雨。白头孤客，洞庭怀古。"},
{"poem_name": "重午", "poem_id": "duanwujie_88494", "poem_class": "端午节", "poet_dynasty": "宋朝", "poet": "范成大", "poem": "熨斗薰笼分夏衣，翁身独比去年衰。已孤菖渌十分劝，却要艾黄千壮医。蜜粽冰团为谁好？丹符彩索聊自欺。小儿造物亦难料，药里有时生纲丝。"},
{"poem_name": "殢人娇·或云赠朝云", "poem_id": "duanwujie_10108", "poem_class": "端午节", "poet_dynasty": "宋朝", "poet": "苏轼", "poem": "白发苍颜，正是维摩境界。空方丈、散花何碍。朱唇箸点，更髻鬟生彩。这些个，千生万生只在。好事心肠，著人情态。闲窗下、敛云凝黛。明朝端午，待学纫兰为佩。寻一首好诗，要书裙带。"},
{"poem_name": "五月初三日雨寒痰嗽", "poem_id": "duanwujie_39628", "poem_class": "端午节", "poet_dynasty": "元朝", "poet": "方回", "poem": "门外葵花一丈高，讵期端午更绵袍。佩符岂有玉刚卯，挑药久无金错刀。人老形骸宜瘦劣，时危心肺倍焦劳。柴门尽掩身多病，听雨寒窗首屡搔。"},
{"poem_name": "同州端午", "poem_id": "duanwujie_16450", "poem_class": "端午节", "poet_dynasty": "唐朝", "poet": "殷尧藩", "poem": "鹤发垂肩尺许长，离家三十五端阳。儿童见说深惊讶，却问何方是故乡。"},
{"poem_name": "端午", "poem_id": "duanwujie_16385", "poem_class": "端午节", "poet_dynasty": "唐朝", "poet": "李隆基", "poem": "端午临中夏，时清日复长。盐梅已佐鼎，曲糵且传觞。事古人留迹，年深缕积长。当轩知槿茂，向水觉芦香。亿兆同归寿，群公共保昌。忠贞如不替，贻厥后昆芳。"},
{"poem_name": "浣溪沙·端午", "poem_id": "duanwujie_9968", "poem_class": "端午节", "poet_dynasty": "宋朝", "poet": "苏轼", "poem": "轻汗微微透碧纨，明朝端午浴芳兰。流香涨腻满晴川。彩线轻缠红玉臂，小符斜挂绿云鬟。佳人相见一千年。"},
{"poem_name": "五日晨兴说既济彖殊惬因古调", "poem_id": "duanwujie_36911", "poem_class": "端午节", "poet_dynasty": "宋朝", "poet": "钱时", "poem": "端平元年初复古，欢喜群生脱危阻。蚕香麦熟喧里闾，蒲糁艾花照樽俎。我本宜俗俗不宜，未学痴儿□蝇虎。朝来一撤既济户，此时欣然对端午。"},
{"poem_name": "五丝", "poem_id": "duanwujie_16549", "poem_class": "端午节", "poet_dynasty": "唐朝", "poet": " 褚朝阳", "poem": "越人传楚俗，截竹竞萦丝。水底深休也，日中还贺之。章施文胜质，列匹美于姬。锦绣侔新段，羔羊寝旧诗。但夸端午节，谁荐屈原祠。把酒时伸奠，汨罗空远而。"},
{"poem_name": "惜别行，送向卿进奉端午御衣之上都", "poem_id": "duanwujie_6446", "poem_class": "端午节", "poet_dynasty": "唐朝", "poet": "杜甫", "poem": "肃宗昔在灵武城，指挥猛将收咸京。向公泣血洒行殿，佐佑卿相乾坤平。逆胡冥寞随烟烬，卿家兄弟功名震。麒麟图画鸿雁行，紫极出入黄金印。尚书勋业超千古，雄镇荆州继吾祖。裁缝云雾成御衣，拜跪题封向端午。向卿将命寸心赤，青山落日江潮白。卿到朝廷说老翁，漂零已是沧浪客。"},
{"poem_name": "士龙携二孙同弱侯过余解粽·其一", "poem_id": "duanwujie_251985", "poem_class": "端午节", "poet_dynasty": "明朝", "poet": "李贽", "poem": "解粽正思端午，怀沙莫问汨罗。且喜六龙下食，因知二妙堪多。"},
{"poem_name": "少年游·端午赠黄守徐君猷", "poem_id": "duanwujie_10100", "poem_class": "端午节", "poet_dynasty": "宋朝", "poet": "苏轼", "poem": "银塘朱槛麹尘波。圆绿卷新荷。兰条荐浴，菖花酿酒，天气尚清和。好将沈醉酬佳节，十分酒、一分歌。狱草烟深，讼庭人悄，无吝宴游过。"},
{"poem_name": "澡兰香·淮安重午", "poem_id": "duanwujie_1599", "poem_class": "端午节", "poet_dynasty": "宋朝", "poet": "吴文英", "poem": "盘丝系腕，巧篆垂簪，玉隐绀纱睡觉。银瓶露井，彩箑云窗，往事少年依约。为当时曾写榴裙，伤心红绡褪萼。黍梦光阴，渐老汀洲烟蒻。莫唱江南古调，怨抑难招，楚江沉魄。薰风燕乳，暗雨梅黄，午镜澡兰帘幕。念秦楼也拟人归，应剪菖蒲自酌。但怅望、一缕新蟾，随人天角。"},
{"poem_name": "早起观雨", "poem_id": "duanwujie_81623", "poem_class": "端午节", "poet_dynasty": "宋朝", "poet": "张耒", "poem": "雨叶风枝日夜长，东园秾密欲生光。可怜积雨过初暑，更转余寒入晓凉。蚕事已成家媪喜，麦畦初泼老农忙。彩丝结缕催端午，又见黄头鼓楫郎。"},
{"poem_name": "端午日赐衣", "poem_id": "duanwujie_5615", "poem_class": "端午节", "poet_dynasty": "唐朝", "poet": "杜甫", "poem": "宫衣亦有名，端午被恩荣。细葛含风软，香罗叠雪轻。 自天题处湿，当暑著来清。意内称长短，终身荷圣情。"},
{"poem_name": "越女镜心·别席毛莹", "poem_id": "duanwujie_24467", "poem_class": "端午节", "poet_dynasty": "宋朝", "poet": "姜夔", "poem": "风竹吹香，水枫鸣绿，睡觉凉生金缕。镜底同心，枕前双玉，相看转伤幽素。傍绮阁、轻阴度。飞来鉴湖雨。近重午。燎银篝、暗薰溽暑。罗扇小、空写数行怨苦。纤手结芳兰，且休歌、九辩怀楚。故国情多，对溪山、都是离绪。但一川烟苇，恨满西陵归路。"},
{"poem_name": "竞渡诗 / 及第后江宁观竞渡寄袁州剌史成应元", "poem_id": "duanwujie_35411", "poem_class": "端午节", "poet_dynasty": "唐朝", "poet": "卢肇", "poem": "石溪久住思端午，馆驿楼前看发机。鼙鼓动时雷隐隐，兽头凌处雪微微。冲波突出人齐譀，跃浪争先鸟退飞。向道是龙刚不信，果然夺得锦标归。"},
{"poem_name": "过临平莲荡四首·人家星散水中央", "poem_id": "duanwujie_66653", "poem_class": "端午节", "poet_dynasty": "宋朝", "poet": "杨万里", "poem": "人家星散水中央，十里芹羹菰饭香。想得薰风端午後，荷花世界柳丝乡。"},
{"poem_name": "端午即事", "poem_id": "duanwujie_16162", "poem_class": "端午节", "poet_dynasty": "宋朝", "poet": "文天祥", "poem": "五月五日午，赠我一枝艾。 故人不可见，新知万里外。丹心照夙昔，鬓发日已改。 我欲从灵均，三湘隔辽海。"},
{"poem_name": "卜算子·五日", "poem_id": "duanwujie_2147", "poem_class": "端午节", "poet_dynasty": "清朝", "poet": "纳兰容若", "poem": "村静午鸡啼，绿暗新阴覆。一展轻帘出画墙，道是端阳酒。早晚夕阳蝉，又噪长堤柳。青鬓长青自古谁，弹指黄花九②。"},
{"poem_name": "隔浦莲近·黄钟商泊长桥过重午", "poem_id": "duanwujie_24350", "poem_class": "端午节", "poet_dynasty": "宋朝", "poet": "吴文英", "poem": "榴花依旧照眼。愁褪红丝腕。梦绕烟江路，汀菰绿薰风晚。年少惊送远。吴蚕老、恨绪萦抽茧。旅情懒。扁舟系处，青帘浊酒须换。一番重午，旋买香蒲浮盏。新月湖光荡素练。人散。红衣香在南岸。"},
{"poem_name": "感寓", "poem_id": "fengci_19921", "poem_class": "讽刺", "poet_dynasty": "唐朝", "poet": "杜荀鹤", "poem": "大海波涛浅，小人方寸深。海枯终见底，人死不知心。"},
{"poem_name": "蚊", "poem_id": "fengci_7334", "poem_class": "讽刺", "poet_dynasty": "唐朝", "poet": "孟郊", "poem": "五月中夜息，饥蚊尚营营。但将膏血求，岂觉性命轻。顾己宁自愧，饮人以偷生。愿为天下幮，一使夜景清。"},
{"poem_name": "醉翁亭图引为赵达夫作", "poem_id": "fengci_39713", "poem_class": "讽刺", "poet_dynasty": "元朝", "poet": "方回", "poem": "识本色人须本色，臭味论心不论迹。青莲居士浣花老，画像有人能画得。非陈无己黄鲁直，看画题诗难落笔，醉翁万代文章伯，中年偶堕滁阳谪。琅琊山亭酿泉酒，翁心不醉醉宾客。庆历朝廷天清明，谁张党论摇升平。禽鸣不知人之乐，党论无乃犹禽鸣。一时人乐从太守，交错觥筹送杯酒。乐其所乐翁来思，宾客欢哗终不知。既是宾客尚不知，画工焉得而画之。彼弈者弈射者射，摇毫臆度丹青解。醉翁醉态尚难摹，翁心乐处如何画。皆山一曲吾能歌，童而习之今鬓皤。翰墨世无苏老坡，奈此图中风景何。"},
{"poem_name": "蝜蝂传", "poem_id": "fengci_4030", "poem_class": "讽刺", "poet_dynasty": "唐朝", "poet": "柳宗元", "poem": "蝜蝂者，善负小虫也。行遇物，辄持取，卬其首负之。背愈重，虽困剧不止也。其背甚涩，物积因不散，卒踬仆不能起。人或怜之，为去其负。苟能行，又持取如故。又好上高，极其力不已，至坠地死。　　今世之嗜取者，遇货不避，以厚其室，不知为己累也，唯恐其不积。及其怠而踬也，黜弃之，迁徙之，亦以病矣。苟能起，又不艾。日思高其位，大其禄，而贪取滋甚，以近于危坠，观前之死亡，不知戒。虽其形魁然大者也，其名人也，而智则小虫也。亦足哀夫！"},
{"poem_name": "问刘十九", "poem_id": "dongtian_682", "poem_class": "冬天", "poet_dynasty": "唐朝", "poet": "白居易", "poem": "绿蚁新醅酒，红泥小火炉。晚来天欲雪，能饮一杯无。"},
{"poem_name": "赠刘景文", "poem_id": "dongtian_344", "poem_class": "冬天", "poet_dynasty": "宋朝", "poet": "苏轼", "poem": "荷尽已无擎雨盖，菊残犹有傲霜枝。一年好景君须记，正是橙黄橘绿时。"},
{"poem_name": "残菊", "poem_id": "fengci_35638", "poem_class": "讽刺", "poet_dynasty": "近现代", "poet": "秋瑾", "poem": "岭梅开后晓风寒，几度添衣怕倚栏。残菊犹能傲霜雪，休将白眼向人看。"},
{"poem_name": "梧叶儿·嘲贪汉", "poem_id": "fengci_207837", "poem_class": "讽刺", "poet_dynasty": "元朝", "poet": "元无名氏", "poem": "一粒米针穿着吃，一文钱剪截充，但开口昧神灵。看儿女如衔泥燕，爱钱财似竞血蝇。无明夜攒金银，都做充饥画饼。"},
{"poem_name": "秋风歌", "poem_id": "fengci_40554", "poem_class": "讽刺", "poet_dynasty": "元朝", "poet": "方回", "poem": "君不见七月一日海上风，浙水西东淮水东。盐亭网户十万许，潮头三丈一扫空。高门大屋耸金碧，瞬息浮入龙王宫。官吏军民不知几，肉无肥瘦鱼腹中。纵尸横骨互撑拄，蝇蚋姑嘬鹰鸇同。人家妇女金缠臂，恶少斫之残血红。富商大贾浮巨舶，犀象珠玑夸豪雄。三五百艘□□□，□□纸船纸梢工。善登高树毒蛇满，善泅有蛇缠其躬。□□□家无一口，甚寇屠戮兵战攻。我忆淳熙前辛丑，赤地□□飞蝗虫。江南人才殊未少，南康救荒赖文公。我忆嘉熙□辛丑，西湖涸底舟不能。人肉馒头市肆卖，艮山门潮尧水洪。水旱厄运古来有，皇天得不怜民穷。辛丑定数不可免，愿言少杀神怨恫。"},
{"poem_name": "马诗二十三首·其二十三", "poem_id": "fengci_5398", "poem_class": "讽刺", "poet_dynasty": "唐朝", "poet": "李贺", "poem": "武帝爱神仙，烧金得紫烟。厩中皆肉马，不解上青天。"},
{"poem_name": "逢雪宿芙蓉山主人", "poem_id": "dongtian_1347", "poem_class": "冬天", "poet_dynasty": "唐朝", "poet": "刘长卿", "poem": "日暮苍山远，天寒白屋贫。柴门闻犬吠，风雪夜归人。"},
{"poem_name": "秋夜安国观闻笙", "poem_id": "qixi_3576", "poem_class": "七夕", "poet_dynasty": "唐朝", "poet": "刘禹锡", "poem": "织女分明银汉秋，桂枝梧叶共飕飗。月露满庭人寂寂，霓裳一曲在高楼。"},
{"poem_name": "牵牛织女", "poem_id": "qixi_127968", "poem_class": "七夕", "poet_dynasty": "宋朝", "poet": "文同", "poem": "桂阳有仙人，姓成名武丁。朝为堕人世，人惟识其形。一日语其弟，吾将返青冥。乃曰此七夕，上天呼群灵。织女欲渡河，暂诣牵牛星。诸仙尽还宫，天路罗云軿。吾亦向祈召，当往不得停。弟问何时还，答云三千龄。明日失丁在，恍惚迷所经。后世凡此节，儿女喧家庭。纵横具鍼缕，花果排甘馨。贪巧但云得，欲寐曾莫宁。俗尚每怪妄，吾言谁见听。"},
{"poem_name": "梅花", "poem_id": "dongtian_1771", "poem_class": "冬天", "poet_dynasty": "宋朝", "poet": "王安石", "poem": "墙角数枝梅，凌寒独自开。遥知不是雪，为有暗香来。"},
{"poem_name": "渔家傲·七夕湖头闲眺望", "poem_id": "qixi_11959", "poem_class": "七夕", "poet_dynasty": "宋朝", "poet": "秦观", "poem": "七夕湖头闲眺望。风烟做出秋模样。不见云屏月帐。天滉漾。龙軿暗渡银河浪。二十年前今日况。玄蟾乌鹊高楼上。回首西风犹未忘。追得丧。人间万事成惆怅。"},
{"poem_name": "拟古·青天何历历", "poem_id": "qixi_1440", "poem_class": "七夕", "poet_dynasty": "唐朝", "poet": "李白", "poem": "青天何历历，明星如白石。黄姑与织女，相去不盈尺。银河无鹊桥，非时将安适。闺人理纨素，游子悲行役。瓶冰知冬寒，霜露欺远客。客似秋叶飞，飘飖不言归。别后罗带长，愁宽去时衣。乘月托宵梦，因之寄金徽。"},
{"poem_name": "早秋京口旅泊章侍御寄书相问因以赠之时七夕", "poem_id": "qixi_33157", "poem_class": "七夕", "poet_dynasty": "唐朝", "poet": "李嘉祐", "poem": "移家避寇逐行舟，厌见南徐江水流。吴越征徭非旧日，秣陵凋弊不宜秋。千家闭户无砧杵，七夕何人望斗牛。只有同时骢马客，偏宜尺牍问穷愁。"},
{"poem_name": "牵牛织女", "poem_id": "qixi_250", "poem_class": "七夕", "poet_dynasty": "唐朝", "poet": "杜甫", "poem": "牵牛出河西，织女处其东。万古永相望，七夕谁见同。神光意难候，此事终蒙胧。飒然精灵合，何必秋遂通。亭亭新妆立，龙驾具曾空。世人亦为尔，祈请走儿童。称家随丰俭，白屋达公宫。膳夫翊堂殿，鸣玉凄房栊。曝衣遍天下，曳月扬微风。蛛丝小人态，曲缀瓜果中。初筵裛重露，日出甘所终。嗟汝未嫁女，秉心郁忡忡。防身动如律，竭力机杼中。虽无姑舅事，敢昧织作功。明明君臣契，咫尺或未容。义无弃礼法，恩始夫妇恭。小大有佳期，戒之在至公。方圆苟龃龉，丈夫多英雄。"},
{"poem_name": "七夕", "poem_id": "qixi_36467", "poem_class": "七夕", "poet_dynasty": "唐朝", "poet": "卢殷", "poem": "河耿月凉时，牵牛织女期。欢娱方在此，漏刻竟由谁。定不嫌秋驶，唯当乞夜迟。全胜客子妇，十载泣生离。"},
{"poem_name": "中吕·朝天曲·沛公·大风", "poem_id": "qixi_23608", "poem_class": "七夕", "poet_dynasty": "元朝", "poet": "薛昂夫", "poem": "沛公，大风，也得文章用。却教猛士叹良弓，多了游云梦。驾驭英雄，能擒能纵，无人出彀中。后宫，外宗，险把炎刘并。子牙，鬓华，才上非熊卦。争些老死向天涯，只恁垂钩罢。满腹天机，天人齐发，武王任不差。用他，讨罚，一怒安天下。伍员，报亲，多了鞭君忿。可怜悬首在东门，不见包胥恨。半夜潮声，千年孤愤，钱塘万马奔。骇人，怒魂，何似吹箫韵？卞和，抱璞，只合荆山坐。三朝不遇待如何，两足先遭祸。传国争符，伤身行货，谁教献与他？切磋，琢磨，何似偷敲破？邵平，不平，楚汉争秦鼎。将军便去作园丁，软了英雄性。瓜苦瓜甜．秦衰秦盛，青门浪得名。此生，本轻，不是封侯命。假王，气昂，跨下羞都忘。提牌不过一中郎，漂母曾相饷。蒯彻名言，将军将强。良弓不早藏。未央，法场，险似坛台上。叔孙，讨论，早定君臣分。礼成文武两班分，舞蹈扬尘顺。拔剑争功，垂绅消忿，方知天子尊。武臣，勇人，也被书生困。丙吉，宰执，燮理阴阳气。有司不问尔相推，人命关天地。牛喘非时，何须留意？原来养得肥。早知，好吃，杀了供堂食。子陵，价轻，便入刘郎聘。等闲赢得一虚名，卖了先生姓。百尺丝纶，千年高兴，偶然一足横。帝星，客垦，不料天文应。董永，卖身，孝感天心顺。谁知织女是天孙，同受为奴困。自有牛郎，佳期将近，书生休认真。本因，孝亲，不是夫妻分。老莱，戏采，七十年将迈。堂前取水作婴孩，犹欲双亲爱。东倒西歪，佯啼颠拜，虽然称孝哉。上阶，下阶，跌杀休相赖。董卓，巨饕，为恶天须报。一脐然出万民膏，谁把逃亡照？谋位藏金，贪心无道，谁知没下梢！好教，火烧，难买棺材料。杜甫，自苦，踏雪寻梅去。吟肩高耸冻来驴，迷却前村路。暖阁红炉，党家门户，玉纤捧绿醑。假如，便俗，也胜穷酸处。洞宾，道人，未到天仙分。岳阳三醉洞庭春，卖墨无人问。欲斩黄龙，青蛇犹钝，纯阳能几分。养真，炼神，却被仙姑困。伯牙，韵雅，自与松风话。高山流水淡生涯，心与琴俱化。欲铸钟期，黄金无价，知音人既寡。尽他，爨下，煮了仙鹤罢。则天，改元，雌鸟长朝殿。昌宗出入二十年，怀义阴功健。四海淫风，满朝窑变，《关雎》无此篇。弄权，妒贤，却听梁公劝。孟母，丧夫，教子迁离墓。再迁市井厌屠沽，迁傍芹宫住。如此三迁，房钱无数，方成一大儒。问猪，引取，好辩长于喻。弄玉，度曲，只道吹箫苦。谁知凤只和鸾孤，吹到声圆处。明月台空，萧郎同去，秦王一叹吁。假如，嫁夫，明白人间住。采鸾，怕寒，甲帐无人伴。文箫连累堕人间，卖韵供烟爨。谁使思凡，尘缘难断，羞还玉女班。紫坛，犯奸，误了朝元限。禄山，玉环，子母肠难断。何须兵变陷长安，且向宫中乱。赶得三郎，鸾舆逃窜，连云蜀道难。内奸，外反，误却霓裳慢。老矣，倦矣，消减尽风云气。世情嚼蜡烂如泥，不见真滋味。蜗角虚名，蝇头微利，便得来真做的，布衣，袖里，试屈指英雄辈。好官，也兴阑，早勇退身无患。人生六十便宜闲，十载疏狂限。买两个丫鬟，自拈牙板，一个歌一个弹。醒时节过眼，醉时节破颜，能到此是英雄汉。"},
{"poem_name": "奉和七夕侍宴两仪殿应制", "poem_id": "qixi_17364", "poem_class": "七夕", "poet_dynasty": "唐朝", "poet": "杜审言", "poem": "一年衔别怨，七夕始言归。敛泪开星靥，微步动云衣。天回兔欲落，河旷鹊停飞。那堪尽此夜，复往弄残机。"},
{"poem_name": "宫词百首", "poem_id": "qixi_64197", "poem_class": "七夕", "poet_dynasty": "五代", "poet": "和凝", "poem": "紫燎光销大驾归，御楼初见赭黄衣。千声鼓定将宣赦，竿上金鸡翅欲飞。北阙晴分五凤楼，嵩山秀色护神州。洛河自契千年运，更拟波中出九畴。中兴殿上晓光融，一炷天香舞瑞风。百辟虔心齐稽首，卷帘遥见御衣红。日和风暖御楼时，万姓齐瞻八彩眉。瑞气祥烟笼细仗，閤门宣赦四方知。凤吹鸾歌晓日明，丰年观稼出神京。封人争献南山寿，五色云中御辇平。圣主临轩待晓时，穿花宫漏正迟迟。鸡人一唱乾坤晓，百辟分班俨羽仪。朦胧西月照池亭，初夜椒房掩画屏。宫女相呼有何事，上楼同看老人星。红泥椒殿缀珠珰，帐蹙金龙窣地长。红兽慢然天色暖，凤炉时复爇沈香。九重楼殿簇丹青，高柳含烟覆井亭。宫内不知今日几，自来阶下数尧蓂.寝殿香浓玉漏严，云随凉月下西南。帐前宫女低声道，主上还应梦傅岩。绕殿钩阑压玉阶，内人轻语凭葱苔。皆言明主垂衣理，不假朱云傍槛来。颟顸冰面莹池心，风刮瑶阶腊雪深。怪得宫中无兽炭，步摇钗是辟寒金。兰殿春融自靘笙，玉颜风透象纱明。金簧如语莺声滑，可使云和独得名。兰烛时将凤髓添，寒星遥映夜光帘。龙楼露著鸳鸯瓦，谁近螭头掷玉签。玉甃莲池春水平，小鱼双并锦鳞行。内中知是黄河样，九曲今年彻底清。真珠帘外静无尘，耿耿凉天景象新。金殿夜深银烛晃，宫嫔来奏月重轮。鱼犀月掌夜通头，自著盘莺锦臂鞲。多把沈檀配龙麝，宫中掌浸十香油。香云双飐玉蝉轻，侍从君王苑里行。嘉瑞忽逢连理木，一时跪拜贺文明。金鸾双立紫檀槽，暖殿无风韵自高。含笑试弹红蕊调，君王宣赐酪樱桃。斑簟如霞可殿铺，更开新进瑞莲图。谁人筑损珊瑚架，子细看时认沥苏。金盆初晓洗纤纤，银鸭香焦特地添。出户忽看春雪下，六宫齐卷水晶帘。暖金盘里点酥山，拟望君王子细看。更向眉中分晓黛，岩边染出碧琅玕.云母屏前绣柱衣，龙床闲卷谏书帏。黄金槛外螭头活，日照红兰露未晞。楼西残月尚胧明，中禁鸡人报晓声。清旦司天台进状，夜来晴霁泰阶平。纤辔摩轩响佩环，银台门外集鸳鸾。三钟五鼓祥烟敛，日照仙人捧露盘。司膳厨中也禁烟，春宫相对画秋千。清明节日颁新火，蜡炬星飞下九天。宫木交芳色尽深，和风轻舞早莺吟。侍臣不异东方朔，应喜仙桃满禁林。贡橘香匀x0oh容，星光初满小金笼。近臣押赐诸王宅，拜了方开敕字封。献寿朝元欲偃戈，航深梯险竞骈罗。若论万国来朝日，比并涂山更较多。艳阳风景簇神州，杏蕊桃心照凤楼。遥望青青河畔草，几多归马与休牛。銮舆观稼晚方归，日月旗中见御衣。万姓焚香惟顶礼，瑞云随伞入宫闱。宫庭皆应紫微垣，壮丽宸居显至尊。赤子颙颙瞻父母，已将仁德比乾坤。三农皆已辟田畴，又见金门出土牛。块雨条风符圣化，嘉禾看却报新秋。进食门前水陆陈，大官斋洁贡时新。明君宵旰分甘处，便索金盘赐重臣。层台金碧惹红霞，仙掌亭亭对月华。昨夜盘中甘露满，婕妤争去奏官家。水殿垂帘冷色凝，一床珍簟展春冰。才人侍立持团扇，金缕双龙贴碧藤。香鸭烟轻爇水沈，云鬟闲坠凤犀簪。珠帘半卷开花雨，又见芭蕉展半心。莺锦蝉罗撒麝脐，狻猊轻喷瑞烟迷。红酥点得香山小，卷上珠帘日未西。锦褥花明满殿铺，宫娥分坐学樗蒲。欲教官马冲关过，咒愿纤纤早掷卢。小楼花簇钿山低，金雉双来蹋马齐。夸向傍人能彩戏，朝来赢得鹭鸶犀。红鬃白马嫩龙飞，天厩供来入紫微。遥见玉阶嘶不已，应缘认得赭黄衣。班定千牛立受宣，佩刀搢笏凤墀前。一声不坐祥云合，鸳鹭依行拜两边。三殿香浓晓色来，祥鸾威凤待门开。锵金佩玉趋丹陛，总是和羹作砺才。两番供奉打球时，鸾凤分厢锦绣衣。虎骤龙腾宫殿响，骅骝争趁一星飞。凤池冰泮岸莎匀，柳眼花心雪里新。都是九重和暖地，东风先报禁园春。紫气氤氲满帝都，映楼明月锁金铺。银泥殿里嫌红烛，教近龙床著火珠。地衣初展瑞霞融，绣帽金铃舞舜风。吹竹弹丝珠殿响，坠仙双降五云中。锦策匀铺寒玉齐，星锤高运日通犀。铿金曲罢春冰碎，跪拜君王粉面低。珠帘静卷水亭凉，玉蕊风飘小槛香。几处按歌齐入破，双双雏燕出宫墙。宫娥解禊艳阳时，鹢舸兰桡满凤池。春水如蓝垂柳醉，和风无力袅金丝。白玉阶前菊蕊香，金杯仙酝赏重阳。层台云集梨园乐，献寿声声祝万康。天籁吟风社燕归，渚莲香老碧苔肥。夜来霜坠梧桐叶，诸殿平明进御衣。炉爇香檀兽炭痴，真珠帘外雪花飞。六宫进酒尧眉寿，舞凤盘龙满御衣。云行风静早秋天，竞绕盆池蹋采莲。罨画披袍从窣地，更寻宫柳看鸣蝉。阑珊星斗缀珠光，七夕宫嫔乞巧忙。总上穿针楼上去，竞看银汉洒琼浆。宝瑟凄锵夜漏馀，玉阶闲坐对蟾蜍。秋光寂历银河转，已见宫花露滴疏。春风金袅万年枝，簇白团红烂熳时。宫女竞思游御苑，大家齐奏圣人知。乾文初见泰阶平，日月常遵阁道行。昨夜仰观垂象正，拱辰星宿转分明。锵锵济济赴延英，渐近重瞳目转明。君圣臣贤鱼水契，鸿基须贺永清平。天厩骖騑集嫩龙，雪光相照晓嘶风。昂头步步金鞍稳，掌扇花前御路中。金吾细仗俨威仪，圣旨凝旒对远夷。晓日曈曨瞻玉案，丁冬环珮满彤墀。正旦垂旒御八方，蛮夷无不奉梯航。群臣舞蹈称觞处，雷动山呼万岁长。圣主躬耕在籍田，公卿环卫待丰年。五风十雨馀粮在，金殿惟闻奏舜弦。圣日垂科委所司，英才咸喜遇明时。春官进榜莺离谷，月殿香残桂魄枝。天街香满瑞云生，红伞凝空景日明。先遣五坊排猎骑，为民除害出神京。内宴初开锦绣攒，教坊齐奏万年欢。箫韶响亮春云合，日照尧阶舞瑞鸾。视草词臣直玉堂，对来新赐锦袍香。班资最在云霄上，长是先迎日月光。玉殿朦胧散晓光，金龙高喷九天香。摵鞭声定初开扇，百辟齐呼万岁长。五色卿云覆九重，香烟高舞御炉中。含元殿里行仁德，四海车书已混同。欲封丹诏紫泥香，朱篆龙文御印光。汗涣丝纶出丹禁，便从天上凤衔将。越溪姝丽入深宫，俭素皆持马后风。尽道君王修圣德，不劳辞辇与当熊。早梅初向雪中明，风惹奇香粉蕊轻。谁道落花堪靧面，竞来枝上采繁英。暖殿奇香馥绮罗，窗间初学绣金鹅。才经冬至阳生后，今日工夫一线多。金井澄泉玉液香，琉璃深殿自清凉。温汤头进瓜初熟，后至宫嫔未得尝。绣闼雕甍列锦闺，珍奇惟待凤凰栖。杏梁烜赫晴霞展，时见空虚坠燕泥。龙凤金鞍软玉鞭，雪花光照锦连乾。驾头直指西郊去，晓日寒生讲武天。戛云楼上定风盘，雀跃猿跳总不难。要对君王逞轻捷，御楼时拟上鸡竿。停稳春衫窣地长，通天犀带缀金章。近臣衔命离丹禁，高捧恩波洒万方。垂黎玉押春帘卷，不夜珠楼晓鉴开。袍裤宫人走迎驾，东风吹送御香来。金吾勘契自通官，楼上初闻唱刻闲。金殿香高初唤仗，数行鸳鹭各趋班。螺髻凝香晓黛浓，水精鸂鶒飐轻风。金钗斜戴宜春胜，万岁千秋绕鬓红。缕金团扇对纤絺，正是深宫捧日时。要对君王说幽意，低头佯念婕妤诗。结金冠子学梳蝉，碾玉蜻蜓缀鬓偏。寝殿垂帘悄无事，试香闲立御炉前。金马词臣夜受宣，授毫交直八花砖。白麻草了初呈进，称旨丝纶下九天。平明光政便门开，已见忠臣早入来。自是枢机符造化，大罗天上曜三台。红罗窗里绣偏慵，亸袖闲隈碧玉笼。兰殿春晴鹦鹉睡，结条钗飐落花风。晓光初入右银台，鸳鹭分班启沃来。如水如鱼何际会，尽言金鼎得盐梅。立名金马近尧阶，尽是家传八斗才。麻尾尚犹龙字湿，便从天上凤衔来。狻猊镇角舞筵张，鸾凤花分十六行。轻动玉纤歌遍慢，时时偷眼看君王。边藩□宴贺休征，细仗初排舜日明。坐定两军呈百戏，乐臣低折贺升平。碧罗冠子簇香莲，结胜双衔利市钱。花下贪忙寻百草，不知遗却蹙金蝉。兰省初除傅粉郎，静端霜简入鸳行。明庭转制浑无事，朝下空馀鸡舌香。采访宁遗草泽人，诏搜无不降蒲轮。集贤殿里开炉冶，待把黄金铸重臣。红玉纤纤捧暖笙，绛唇呼吸引春莺。霓裳曲罢君王笑，宜近前来与改名。绣额朱门插艾人，羞将角黍近香唇。平明朝下夸宣赐，五色香丝系臂新。芙蓉冠子水精簪，闲对君王理玉琴。鹭颈莺唇胜仙子，步虚声细象窗深。金马门开侍从归，御香犹惹赐来衣。晓光满院金鱼冷，红药花擎宿露飞。便殿朝回卸玉簪，竞来芳槛摘花心。风和难捉花中蝶，却向窗间弄绣针。君王朝下未梳头，长晕残眉侍鉴楼。扼臂交光红玉软，起来重拟理箜篌。九重天上实难知，空遣微臣役梦思。葵藿一心期捧日，强搜狂斐拟宫词。"},
{"poem_name": "临江仙·七夕长留河汉女", "poem_id": "qixi_117686", "poem_class": "七夕", "poet_dynasty": "宋朝", "poet": "魏了翁", "poem": "七夕长留河汉女，重阳又属骚人。只馀八八号佳辰。中和无与拟，摏作一家春。俗事萦人何日了，随缘女嫁男婚。却将不系自由身。闲中书日月，随处弄儿孙。"},
{"poem_name": "听旧宫中乐人穆氏唱歌", "poem_id": "qixi_3351", "poem_class": "七夕", "poet_dynasty": "唐朝", "poet": "刘禹锡", "poem": "曾随织女渡天河，记得云间第一歌。休唱贞元供奉曲，当时朝士已无多。"},
{"poem_name": "七夕", "poem_id": "qixi_5327", "poem_class": "七夕", "poet_dynasty": "唐朝", "poet": "李商隐", "poem": "鸾扇斜分凤幄开，星桥横过鹊飞回。争将世上无期别，换得年年一度来。"},
{"poem_name": "菩萨蛮·牛星织女年年别", "poem_id": "qixi_24665", "poem_class": "七夕", "poet_dynasty": "宋朝", "poet": "张先", "poem": "牛星织女年年别，分明不及人间物。匹鸟少孤飞。断沙犹并栖。洗车昏雨过。缺月云中堕。斜汉晓依依。暗蛩还促机。"},
{"poem_name": "辛未七夕", "poem_id": "qixi_4897", "poem_class": "七夕", "poet_dynasty": "唐朝", "poet": "李商隐", "poem": "恐是仙家好别离，故教迢递作佳期。由来碧落银河畔，可要金风玉露时。清漏渐移相望久，微云未接过来迟。岂能无意酬乌鹊，惟与蜘蛛乞巧丝。"},
{"poem_name": "鹊桥仙·七夕和苏坚韵", "poem_id": "qixi_10228", "poem_class": "七夕", "poet_dynasty": "宋朝", "poet": "苏轼", "poem": "乘槎归去，成都何在，万里江沱汉漾。与君各赋一篇诗，留织女、鸳鸯机上。还将旧曲，重赓新韵，须信吾侪天放。人生何处不儿嬉，看乞巧、朱楼彩舫。"},
{"poem_name": "二郎神·七夕", "poem_id": "qixi_27711", "poem_class": "七夕", "poet_dynasty": "宋朝", "poet": "张孝祥", "poem": "坐中客。共千里、潇湘秋色。渐万宝西成农事了，罢稏看、黄云阡陌。乔□橘洲风浪稳，岳镇耸、倚天青壁。追前事、与亡相续，空与山川陈迹。南国。都会繁盛，依然似昔。聚翠羽明珠三市满，楼观涌、参差金碧。乞巧处、家家追乐事，争要做、丰年七夕。愿明年强健，百姓欢娱，还如今日。"},
{"poem_name": "离思", "poem_id": "aiqing_496", "poem_class": "爱情", "poet_dynasty": "唐朝", "poet": "元稹", "poem": "离思其一自爱残妆晓镜中，环钗漫篸绿丝丛，须臾日射燕脂颊，一朵红苏旋欲融。离思其二山泉散漫绕阶流，万树桃花映小楼。闲读道书慵未起，水晶帘下看梳头。离思其三红罗箸压逐时新，吉了花纱嫩麴尘，第一莫嫌材地弱，些些纰缦最宜人。离思其四曾经沧海难为水，除却巫山不是云。取次花丛懒回顾，半缘修道半缘君。离思其五寻常百种花齐发，偏摘梨花与白人，今日江头两三树，可怜和叶度残春。"},
{"poem_name": "送友人", "poem_id": "youqing_65", "poem_class": "友情", "poet_dynasty": "唐朝", "poet": "李白", "poem": "青山横北郭，白水绕东城。此地一为别，孤蓬万里征。浮云游子意，落日故人情。挥手自兹去，萧萧班马鸣。"},
{"poem_name": "赠汪伦", "poem_id": "youqing_2", "poem_class": "友情", "poet_dynasty": "唐朝", "poet": "李白", "poem": "李白乘舟将欲行，忽闻岸上踏歌声。桃花潭水深千尺，不及汪伦送我情。"},
{"poem_name": "送元二使安西", "poem_id": "youqing_33", "poem_class": "友情", "poet_dynasty": "唐朝", "poet": "王维", "poem": "渭城朝雨浥轻尘，客舍青青柳色新。劝君更尽一杯酒，西出阳关无故人。"},
{"poem_name": "端午独酌", "poem_id": "duanwujie_65970", "poem_class": "端午节", "poet_dynasty": "宋朝", "poet": "杨万里", "poem": "招得榴花共一觞，艾人笑杀老夫狂。子兰赤口禳何益，正则红船看不妨。团粽明朝便无味，菖蒲今日麽生香。一生幸免春端帖，可遣渔歌谱大章。"},
{"poem_name": "端午日礼部宿斋有衣服彩结之贶以诗还答", "poem_id": "duanwujie_16547", "poem_class": "端午节", "poet_dynasty": "唐朝", "poet": "权德舆", "poem": "良辰当五日，偕老祝千年。彩缕同心丽，轻裾映体鲜。寂寥斋画省，款曲擘香笺。更想传觞处，孙孩遍目前。"},
{"poem_name": "午日对雨", "poem_id": "duanwujie_371557", "poem_class": "端午节", "poet_dynasty": "明朝", "poet": "张泰", "poem": "黄梅雨里端阳节，燕子帘前解愠风。楚粽叶缠江米白，蜀葵花间海榴红。六年忧阕清贫日，五月斋居久病中。碧酒香蒲堪细酌，破愁惟少故人同。"},
{"poem_name": "乙卯重五诗", "poem_id": "duanwujie_10344", "poem_class": "端午节", "poet_dynasty": "宋朝", "poet": "陆游", "poem": "重五山村好，榴花忽已繁。粽包分两髻，艾束著危冠。旧俗方储药，羸躯亦点丹。日斜吾事毕，一笑向杯盘。"},
{"poem_name": "端午内中帖子词·皇帝阁·采丝缠粽动嘉辰", "poem_id": "duanwujie_160765", "poem_class": "端午节", "poet_dynasty": "宋朝", "poet": "王珪", "poem": "采丝缠粽动嘉辰，浴殿风生画扇轮。拂晓千门放金钥，玉阶还有谢衣人。"},
{"poem_name": "过戈阳观竞渡", "poem_id": "duanwujie_66644", "poem_class": "端午节", "poet_dynasty": "宋朝", "poet": "杨万里", "poem": "急鼓繁钲动地呼，碧琉璃上两龙趋。一声翻倒冯夷国，千载凄凉楚大夫。银碗锦标夸胜捷，尽桡绣臂照江湖。三年端午真虚过，奇观初逢慰道涂。"},
{"poem_name": "表夏十首", "poem_id": "duanwujie_15454", "poem_class": "端午节", "poet_dynasty": "唐朝", "poet": "元稹", "poem": "夏风多暖暖，树木有繁阴。新笋紫长短，早樱红浅深。烟花云幕重，榴艳朝景侵。华实各自好，讵云芳意沉。初日满阶前，轻风动帘影。旬时得休浣，高卧阅清景。僮儿拂巾箱，鸦轧深林井。心到物自闲，何劳远箕颍。江瘴炎夏早，蒸腾信难度。今宵好风月，独此荒庭趣。露叶倾暗光，流星委馀素。但恐清夜徂，讵悲朝景暮。孟月夏犹浅，奇云未成峰。度霞红漠漠，压浪白溶溶。玉委有馀润，飙驰无去踪。何如捧云雨，喷毒随蛟龙。流芳递炎景，繁英尽寥落。公署香满庭，晴霞覆阑药。裁红起高焰，缀绿排新萼。凭此遣幽怀，非言念将谑。红丝散芳树，旋转光风急。烟泛被笼香，露浓妆面湿。佳人不在此，恨望阶前立。忽厌夏景长，今春行已及。百舌渐吞声，黄莺正娇小。云鸿方警夜，笼鸡已鸣晓。当时客自适，运去谁能矫。莫厌夏虫多，蜩螗定相扰。翩翩帘外燕，戢戢巢内雏。啖食筋力尽，毛衣成紫襦。朝来各飞去，雄雌梁上呼。养子将备老，恶儿那胜无。西山夏雪消，江势东南泻。风波高若天，滟滪低于马。正被黄牛旋，难期白帝下。我在平地行，翻忧济川者。灵均死波后，是节常浴兰。彩缕碧筠粽，香粳白玉团。逝者良自苦，今人反为欢。哀哉徇名士，没命求所难。"},
{"poem_name": "渔家傲·五月榴花妖艳烘", "poem_id": "duanwujie_16548", "poem_class": "端午节", "poet_dynasty": "宋朝", "poet": "欧阳修", "poem": "五月榴花妖艳烘，绿杨带雨垂垂重，五色新丝缠角粽。金盘送，生绡画扇盘双凤。正是浴兰时节动，菖蒲酒美清尊共，叶里黄鹂时一弄。犹瞢忪，等闲惊破纱窗梦。"},
{"poem_name": "白莲", "poem_id": "weimeishiju_29473", "poem_class": " 唯美", "poet_dynasty": "唐朝", "poet": "陆龟蒙", "poem": "素蘤多蒙别艳欺，此花真合在瑶池。无情有恨何人觉？月晓风清欲堕时。"},
{"poem_name": "菩提偈", "poem_id": "weimeishiju_34488", "poem_class": " 唯美", "poet_dynasty": "唐朝", "poet": "惠能", "poem": "菩提本无树，明镜亦非台。佛性常清净，何处有尘埃！心是菩提树，身为明镜台。明镜本清净，何处染尘埃！菩提本无树，明镜亦非台。本来无一物，何处惹尘埃！菩提只向心觅，何劳向外求玄？听说依此修行，西方只在目前！"},
{"poem_name": "江城子·南来飞燕北归鸿", "poem_id": "weimeishiju_11916", "poem_class": " 唯美", "poet_dynasty": "宋朝", "poet": "秦观", "poem": "南来飞燕北归鸿，偶相逢，惨愁容。绿鬓朱颜重见两衰翁。别后悠悠君莫问，无限事，不言中。小槽春酒滴珠红，莫匆匆，满金钟。饮散落花流水各西东。后会不知何处是，烟浪远，暮云重。"},
{"poem_name": "霜月", "poem_id": "weimeishiju_128", "poem_class": " 唯美", "poet_dynasty": "唐朝", "poet": "李商隐", "poem": "初闻征雁已无蝉，百尺楼高水接天。青女素娥俱耐冷，月中霜里斗婵娟。"},
{"poem_name": "城东早春", "poem_id": "weimeishiju_32725", "poem_class": " 唯美", "poet_dynasty": "唐朝", "poet": "杨巨源", "poem": "诗家清景在新春，绿柳才黄半未匀。若待上林花似锦，出门俱是看花人。"},
{"poem_name": "梦游天姥吟留别", "poem_id": "weimeishiju_448", "poem_class": " 唯美", "poet_dynasty": "唐朝", "poet": "李白", "poem": "海客谈瀛洲，烟涛微茫信难求。越人语天姥，云霞明灭或可睹。天姥连天向天横，势拔五岳掩赤城。天台一万八千丈，对此欲倒东南倾。我欲因之梦吴越，一夜飞度镜湖月。。湖月照我影，送我至剡溪。谢公宿处今尚在，渌水荡漾清猿啼。脚著谢公屐，身登青云梯。半壁见海日，空中闻天鸡。千岩万转路不定，迷花倚石忽已暝。熊咆龙吟殷岩泉，栗深林兮惊层巅。云青青兮欲雨，水澹澹兮生烟。列缺霹雳，丘峦崩摧。洞天石扉，訇然中开。青冥浩荡不见底，日月照耀金银台。霓为衣兮风为马，云之君兮纷纷而来下。虎鼓瑟兮鸾回车，仙之人兮列如麻。忽魂悸以魄动，恍惊起而长嗟。惟觉时之枕席，失向来之烟霞。世间行乐亦如此，古来万事东流水。别君去兮何时还？且放白鹿青崖间。须行即骑访名山。安能摧眉折腰事权贵，使我不得开心颜！"},
{"poem_name": "滕王阁序", "poem_id": "weimeishiju_31", "poem_class": " 唯美", "poet_dynasty": "唐朝", "poet": "王勃", "poem": "南昌（豫章）故郡，洪都新府。星分翼（yì）轸（zhěn），地接衡庐。襟三江而带五湖，控蛮荆而引瓯（ōu）越。物华天宝，龙光射牛斗之墟；人杰地灵，徐孺下陈蕃（fān）之榻（tà）。雄州雾列，俊采星驰。台隍（huáng）枕夷夏之交，宾主尽东南之美。都督阎公之雅望，棨（qǐ）戟（jǐ）遥临；宇文新州之懿（yì）范，襜（chān）帷（wéi）暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电青霜，王将军之武库。家君作宰，路出名区；童子何知，躬逢胜饯。时维九月，序属三秋。潦（lǎo）水尽而寒潭清，烟光凝而暮山紫。俨（yǎn）骖（cān）騑（fēi）于上路，访风景于崇阿（ē）。临帝子之长洲，得仙人（天人）之旧馆。层台（峦）耸翠，上出重霄；飞阁流（翔）丹，下临无地。鹤汀（tīng）凫（fú）渚（zhǔ），穷岛屿之萦回；桂殿兰宫，列（即）冈峦之体势。披绣闼（tà），俯雕甍（méng），山原旷其盈视，川泽纡其骇瞩。闾阎（lǘyán）扑地，钟鸣鼎食之家；舸（gě）舰迷（弥）津，青雀黄龙之轴（通：舳zhú）。云销雨霁，彩彻区明。落霞与孤鹜齐飞，秋水共长天一色。渔舟唱晚，响穷彭蠡（lǐ）之滨，雁阵惊寒，声断衡阳之浦。遥吟（襟）俯（甫）畅，逸兴遄（chuán）飞。爽籁发而清风生，纤歌凝而白云遏（è）。睢（suī）园绿竹，气凌彭泽之樽（zūn）；邺（yè）水朱华，光照临川之笔。四美具，二难并。穷睇眄（dìmiàn）于中天，极娱游于暇日。天高地迥（jiǒng），觉宇宙之无穷；兴尽悲来，识盈虚之有数。望长安于日下，目吴会（kuài）于云间。地势极而南溟（míng）深，天柱高而北辰远。关山难越，谁悲失路之人；萍水相逢，尽是他乡之客。怀帝阍（hūn）而不见，奉宣室以何年？嗟乎！时运不齐，命途多舛（chuǎn）。冯唐易老，李广难封。屈贾谊于长沙，非无圣主；窜梁鸿于海曲，岂乏明时？所赖君子安贫（见机），达人知命。老当益壮，宁移白首之心？穷且益坚，不坠青云之志。酌贪泉而觉爽，处涸辙（hézhé）以（而）犹（相）欢。北海虽赊（shē），扶摇可接；东隅（yú）已逝，桑榆非晚。孟尝高洁，空余（怀）报国之情；阮籍猖狂，岂效穷途之哭！勃，三尺微命，一介书生。无路请缨，等终军之弱冠；有怀投笔，慕（爱）宗悫（què）之长风。舍簪（zān）笏（hù）于百龄，奉晨昏于万里。非谢家之宝树，接孟氏之芳邻。他日趋庭，叨（tāo）陪鲤对；今兹（晨）捧袂（mèi），喜托龙门。杨意不逢，抚凌云而自惜；钟期既（相）遇，奏流水以何惭？呜乎！胜地不常，盛筵难再；兰亭已矣，梓（zǐ）泽丘墟。临别赠言，幸承恩于伟饯；登高作赋，是所望于群公。敢竭鄙怀（诚），恭疏短引；一言均赋，四韵俱成。请洒潘江，各倾陆海云尔：滕王高阁临江渚，佩玉鸣鸾罢歌舞。画栋朝飞南浦云，珠帘暮卷西山雨。闲云潭影日悠悠，物换星移几度秋。阁中帝子今何在？槛外长江空自流。"},
{"poem_name": "将赴吴兴登乐游原", "poem_id": "weimeishiju_707", "poem_class": " 唯美", "poet_dynasty": "唐朝", "poet": "杜牧", "poem": "清时有味是无能，闲爱孤云静爱僧。欲把一麾江海去，乐游原上望昭陵。"},
{"poem_name": "蝶恋花·春景", "poem_id": "weimeishiju_887", "poem_class": " 唯美", "poet_dynasty": "宋朝", "poet": "苏轼", "poem": "花褪残红青杏小。燕子飞时，绿水人家绕。枝上柳绵吹又少，天涯何处无芳草！墙里秋千墙外道。墙外行人，墙里佳人笑。笑渐不闻声渐悄，多情却被无情恼。"},
{"poem_name": "北青萝", "poem_id": "weimeishiju_130", "poem_class": " 唯美", "poet_dynasty": "唐朝", "poet": "李商隐", "poem": "残阳西入崦，茅屋访孤僧。落叶人何在，寒云路几层。独敲初夜磬，闲倚一枝藤。世界微尘里，吾宁爱与憎。"},
{"poem_name": "昏镜词", "poem_id": "fengci_3364", "poem_class": "讽刺", "poet_dynasty": "唐朝", "poet": "刘禹锡", "poem": "镜之工列十镜于贾奁，发奁而视，其一皎如，其九雾如。或曰：“良苦之不侔甚矣。”工解颐谢曰：“非不能尽良也，盖贾之意，唯售是念，今来市者，必历鉴周睐，求与己宜。彼皎者不能隐芒杪之瑕，非美容不合，是用什一其数也。”予感之，作《昏镜词》。昏镜非美金，漠然丧其晶。陋容多自欺，谓若他镜明。瑕疵自不见，妍态随意生。一日四五照，自言美倾城。饰带以纹绣，装匣以琼瑛。秦宫岂不重，非适乃为轻。"},
{"poem_name": "长安寒食", "poem_id": "fengci_35321", "poem_class": "讽刺", "poet_dynasty": "唐朝", "poet": "邵谒", "poem": "春日照九衢。春风媚罗绮。万骑出都门，拥在香尘里。莫辞吊枯骨，千载长如此。安知今日身，不是昔时鬼。但看平地游，亦见摧辀死。"},
{"poem_name": "双调·水仙子·讥时", "poem_id": "fengci_191951", "poem_class": "讽刺", "poet_dynasty": "元朝", "poet": "张鸣善", "poem": "铺眉苫眼早三公，裸袖揎拳享万钟。胡言乱语成时用。大纲来都是哄。说英雄谁是英雄？五眼鸡岐山鸣凤。两头蛇南阳卧龙，三脚猫渭水飞熊。"},
{"poem_name": "花非花", "poem_id": "weimeishiju_241", "poem_class": " 唯美", "poet_dynasty": "唐朝", "poet": "白居易", "poem": "花非花，雾非雾。夜半来，天明去。来如春梦几多时？去似朝云无觅处。"},
{"poem_name": "赠花卿", "poem_id": "weimeishiju_73", "poem_class": " 唯美", "poet_dynasty": "唐朝", "poet": "杜甫", "poem": "锦城丝管日纷纷，半入江风半入云。此曲只应天上有，人间能得几回闻。"},
{"poem_name": "王元章倒枝梅画", "poem_id": "fengci_2749", "poem_class": "讽刺", "poet_dynasty": "明朝", "poet": "徐渭", "poem": "皓态孤芳压俗姿，不堪复写拂云枝。从来万事嫌高格，莫怪梅花着地垂。"},
{"poem_name": "报载患脑炎戏作", "poem_id": "fengci_183644", "poem_class": "讽刺", "poet_dynasty": "近现代", "poet": "鲁迅", "poem": "横眉岂夺蛾眉冶，不料仍违众女心。诅咒而今翻异样，无如臣脑故如冰。"},
{"poem_name": "咏柳", "poem_id": "fengci_2235", "poem_class": "讽刺", "poet_dynasty": "宋朝", "poet": "曾巩", "poem": "乱条犹未变初黄，倚得东风势便狂。解把飞花蒙日月，不知天地有清霜。"},
{"poem_name": "过始皇墓", "poem_id": "fengci_9792", "poem_class": "讽刺", "poet_dynasty": "唐朝", "poet": "王维", "poem": "古墓成苍岭，幽宫象紫台。星辰七曜隔，河汉九泉开。有海人宁渡，无春雁不回。更闻松韵切，疑是大夫哀。"},
{"poem_name": "春居杂兴·春云如兽复如禽", "poem_id": "fengci_144086", "poem_class": "讽刺", "poet_dynasty": "宋朝", "poet": "王禹偁", "poem": "春云如兽复如禽，日照风吹浅又深。谁道无心便容与，亦同翻覆小人心。"},
{"poem_name": "黄河", "poem_id": "fengci_25401", "poem_class": "讽刺", "poet_dynasty": "唐朝", "poet": "罗隐", "poem": "莫把阿胶向此倾，此中天意固难明。解通银汉应须曲，才出昆仑便不清。高祖誓功衣带小，仙人占斗客槎轻。三千年后知谁在？何必劳君报太平！"},
{"poem_name": "尝新酒忆晦叔二首", "poem_id": "fengci_9407", "poem_class": "讽刺", "poet_dynasty": "唐朝", "poet": "白居易", "poem": "尊里看无色，杯中动有光。自君抛我去，此物共谁尝。世上强欺弱，人间醉胜醒。自君抛我去，此语更谁听。"},
{"poem_name": "咏傀儡", "poem_id": "fengci_155329", "poem_class": "讽刺", "poet_dynasty": "宋朝", "poet": "杨亿", "poem": "鲍老当筵笑郭郎，笑他舞袖太郎当。若教鲍老当筵舞，转更郎当舞袖长。"},
{"poem_name": "七夕曝衣篇", "poem_id": "qixi_17373", "poem_class": "七夕", "poet_dynasty": "唐朝", "poet": "沈佺期", "poem": "君不见昔日宜春太液边，披香画阁与天连。灯火灼烁九微映，香气氛氲百和然。此夜星繁河正白，人传织女牵牛客。宫中扰扰曝衣楼，天上娥娥红粉席。曝衣何许曛半黄，宫中彩女提玉箱。珠履奔腾上兰砌，金梯宛转出梅梁。绛河里，碧烟上，双花伏兔画屏风，四子盘龙擎斗帐。舒罗散縠云雾开，缀玉垂珠星汉回。朝霞散彩羞衣架，晚月分光劣镜台。上有仙人长命绺，中看玉女迎欢绣。玳瑁帘中别作春，珊瑚窗里翻成昼。椒房金屋宠新流，意气骄奢不自由。汉文宜惜露台费，晋武须焚前殿裘。"},
{"poem_name": "商调·集贤宾北", "poem_id": "qixi_23670", "poem_class": "七夕", "poet_dynasty": "元朝", "poet": "杜仁杰", "poem": "七夕暑才消大火即渐西，斗柄往坎宫移。一叶梧桐飘坠，万方秋意皆知。暮云闲聒聒蝉鸣，晚风轻点点萤飞。天阶夜凉清似水，鹊桥图高挂偏宜。金盆内种五生，琼楼上设筵席。【集贤宾南】今宵两星相会期，正乞巧投机。沉李浮瓜肴馔美，把几个摩诃罗儿摆起。齐拜礼，端的是塑得来可嬉。【凤鸾吟北】月色辉，夜将阑银汉低，斗穿针逞艳质。喜蛛儿奇，一丝丝往下垂，结罗成巧样势。酒斟着绿蚁，香焚着麝脐，引杯觞大家沉醉。樱桃妒水底红，葱指剖冰瓜脆，更胜似爱月夜眠迟。【斗双鸡南】金钗坠、金钗坠玳瑁整齐，蟠桃宴、蟠桃宴众仙聚会。彩衣、彩衣轻纱织翠，禁步摇绣带垂，但愿得同欢宴团圆到底。【节节高北】玉葱纤细，粉腮娇腻。争妍斗巧，笑声举，欢天喜地。我则见管弦齐动，商音夷则。遥天外斗渐移，喜阴晴今宵七夕。【耍鲍老南】团圈笑令心尽喜，食品愈稀奇。新摘的葡萄紫，旋剥的鸡头美，珍珠般嫩实。欢坐间，夜凉人静已，笑声接青霄内。风淅淅，雨霏霏，露湿了弓鞋底。纱笼罩仕女随，灯影下人扶起，尚留恋懒心回。【四门子北】画堂深，寂寂重门团，照金荷红蜡辉。斗柄又横，月色又西，醉乡中不知更漏迟。士庶每安，烽燧又息，愿吾皇万岁。【尾】人生愿得同欢会，把四季良辰须记，乞巧年年庆七夕。"},
{"poem_name": "七夕", "poem_id": "qixi_17579", "poem_class": "七夕", "poet_dynasty": "唐朝", "poet": "宋之问", "poem": "传道仙星媛，年年会水隅。停梭借蟋蟀，留巧付蜘蛛。去昼从云请，归轮伫日输。莫言相见阔，天上日应殊。"},
{"poem_name": "赠月君", "poem_id": "qixi_36060", "poem_class": "七夕", "poet_dynasty": "唐朝", "poet": "徐夤", "poem": "出水莲花比性灵，三生尘梦一时醒。神传尊胜陀罗咒，佛授金刚般若经。懿德好书添女诫，素容堪画上银屏。鸣梭轧轧纤纤手，窗户流光织女星。"},
{"poem_name": "鹊桥仙·七夕", "poem_id": "qixi_2488", "poem_class": "七夕", "poet_dynasty": "宋朝", "poet": "朱淑真", "poem": "巧云妆晚，西风罢暑，小雨翻空月坠。牵牛织女几经秋，尚多少、离肠恨泪。微凉入袂，幽欢生座，天上人间满意。何如暮暮与朝朝，更改却、年年岁岁。"},
{"poem_name": "沉醉东风·七夕", "poem_id": "qixi_23243", "poem_class": "七夕", "poet_dynasty": "元朝", "poet": "卢挚", "poem": "银烛冷秋光画屏，碧天晴夜静闲亭。蛛丝度绣针，龙麝焚金鼎。庆人间七夕佳令。卧看牵牛织女星，月转过梧桐树影。"},
{"poem_name": "迢迢牵牛星", "poem_id": "qixi_2436", "poem_class": "七夕", "poet_dynasty": "汉朝", "poem": "迢迢牵牛星，皎皎河汉女。纤纤擢素手，札札弄机杼。终日不成章，泣涕零如雨。河汉清且浅，相去复几许？盈盈一水间，脉脉不得语。"},
{"poem_name": "乞巧", "poem_id": "qixi_2740", "poem_class": "七夕", "poet_dynasty": "唐朝", "poet": "林杰", "poem": "七夕今宵看碧霄，牵牛织女渡河桥。家家乞巧望秋月，穿尽红丝几万条。"},
{"poem_name": "秋夕", "poem_id": "qixi_167", "poem_class": "七夕", "poet_dynasty": "唐朝", "poet": "杜牧", "poem": "银烛秋光冷画屏，轻罗小扇扑流萤。天阶夜色凉如水，卧看牵牛织女星。"},
{"poem_name": "早雁", "poem_id": "qixi_1968", "poem_class": "七夕", "poet_dynasty": "唐朝", "poet": "杜牧", "poem": "金河秋半虏弦开，云外惊飞四散哀。仙掌月明孤影过，长门灯暗数声来。须知胡骑纷纷在，岂逐春风一一回？莫厌潇湘少人处，水多菰米岸莓苔。"},
{"poem_name": " 太常引·自题小照 ", "poem_id": "qixi_2426", "poem_class": "七夕", "poet_dynasty": "清朝", "poet": "纳兰容若", "poem": "西风乍起峭寒生，惊雁避移营。千里暮云平，休回首、长亭短亭。无穷山色，无边往事，一例冷清清。试倩玉萧声，唤千古、英雄梦醒。"},
{"poem_name": "春日", "poem_id": "weimeishiju_930", "poem_class": " 唯美", "poet_dynasty": "宋朝", "poet": "朱熹", "poem": "胜日寻芳泗水滨，无边光景一时新。等闲识得东风面，万紫千红总是春。"},
{"poem_name": "登幽州台歌", "poem_id": "weimeishiju_227", "poem_class": " 唯美", "poet_dynasty": "唐朝", "poet": "陈子昂", "poem": "前不见古人，后不见来者。念天地之悠悠，独怆然而涕下！"},
{"poem_name": "无题二首", "poem_id": "weimeishiju_308", "poem_class": " 唯美", "poet_dynasty": "唐朝", "poet": "李商隐", "poem": "【无题其一】昨夜星辰昨夜风，画楼西畔桂堂东。身无彩凤双飞翼，心有灵犀一点通。隔座送钩春酒暖，分曹射覆蜡灯红。嗟余听鼓应官去，走马兰台类转蓬。【无题其二】闻道阊门萼绿华，昔年相望抵天涯。岂知一夜秦楼客，偷看吴王苑内花。"},
{"poem_name": "题破山寺后禅院", "poem_id": "weimeishiju_543", "poem_class": " 唯美", "poet_dynasty": "唐朝", "poet": "常建", "poem": "清晨入古寺，初日照高林。曲径通幽处，禅房花木深。山光悦鸟性，潭影空人心。万籁此俱寂，但余钟磬音。"},
{"poem_name": "竹枝词", "poem_id": "weimeishiju_401", "poem_class": " 唯美", "poet_dynasty": "唐朝", "poet": "刘禹锡", "poem": "杨柳青青江水平，闻郎江上踏歌声。东边日出西边雨，道是无晴却有晴。"},
{"poem_name": "画堂春·一生一代一双人", "poem_id": "weimeishiju_2410", "poem_class": " 唯美", "poet_dynasty": "清朝", "poet": "纳兰容若", "poem": "一生一代一双人，争教两处销魂。相思相望不相亲，天为谁春。浆向蓝桥易乞，药成碧海难奔。若容相访饮牛津，相对忘贫。"},
{"poem_name": "定风波·莫听穿林打叶声", "poem_id": "weimeishiju_349", "poem_class": " 唯美", "poet_dynasty": "宋朝", "poet": "苏轼", "poem": "三月七日，沙湖道中遇雨。雨具先去，同行皆狼狈，余独不觉，已而遂晴，故作此词。莫听穿林打叶声，何妨吟啸且徐行。竹杖芒鞋轻胜马，谁怕？一蓑烟雨任平生。料峭春风吹酒醒，微冷，山头斜照却相迎。回首向来萧瑟处，归去，也无风雨也无晴。"},
{"poem_name": "长恨歌", "poem_id": "weimeishiju_14", "poem_class": " 唯美", "poet_dynasty": "唐朝", "poet": "白居易", "poem": "汉皇重色思倾国，御宇多年求不得。杨家有女初长成，养在深闺人未识。天生丽质难自弃，一朝选在君王侧。回眸一笑百媚生，六宫粉黛无颜色。春寒赐浴华清池，温泉水滑洗凝脂。侍儿扶起娇无力，始是新承恩泽时。温泉水滑洗凝脂，温泉水滑洗凝脂。云鬓花颜金步摇，芙蓉帐暖度春宵。春宵苦短日高起，从此君王不早朝。承欢侍宴无闲暇，春从春游夜专夜。后宫佳丽三千人，三千宠爱在一身。金屋妆成娇侍夜，玉楼宴罢醉和春。姊妹弟兄皆列土，可怜光彩生门户。遂令天下父母心，不重生男重生女。骊宫高处入青云，骊宫高处入青云。骊宫高处入青云，仙乐风飘处处闻。缓歌慢舞凝丝竹，尽日君王看不足。渔阳鼙鼓动地来，惊破霓裳羽衣曲。九重城阙烟尘生，千乘万骑西南行。翠华摇摇行复止，西出都门百余里。六军不发无奈何，宛转蛾眉马前死。玉楼宴罢醉和春，玉楼宴罢醉和春。花钿委地无人收，翠翘金雀玉搔头。君王掩面救不得，回看血泪相和流。黄埃散漫风萧索，云栈萦纡登剑阁。峨嵋山下少人行，旌旗无光日色薄。蜀江水碧蜀山青，圣主朝朝暮暮情。行宫见月伤心色，夜雨闻铃肠断声。天旋地转回龙驭，到此踌躇不能去。马嵬坡下泥土中，不见玉颜空死处。渔阳鼙鼓动地来，渔阳鼙鼓动地来。君臣相顾尽沾衣，东望都门信马归。归来池苑皆依旧，太液芙蓉未央柳。芙蓉如面柳如眉，对此如何不泪垂？春风桃李花开日，秋雨梧桐叶落时。西宫南内多秋草，落叶满阶红不扫。梨园弟子白发新，椒房阿监青娥老。夕殿萤飞思悄然，孤灯挑尽未成眠。君王掩面救不得，君王掩面救不得。迟迟钟鼓初长夜，耿耿星河欲曙天。鸳鸯瓦冷霜华重，翡翠衾寒谁与共？悠悠生死别经年，魂魄不曾来入梦。临邛道士鸿都客，能以精诚致魂魄。为感君王辗转思，遂教方士殷勤觅。排空驭气奔如电，升天入地求之遍。上穷碧落下黄泉，两处茫茫皆不见。宛转蛾眉马前死，宛转蛾眉马前死。忽闻海上有仙山，山在虚无缥缈间。楼阁玲珑五云起，其中绰约多仙子。中有一人字太真，雪肤花貌参差是。金阙西厢叩玉扃，转教小玉报双成。闻道汉家天子使，九华帐里梦魂惊。揽衣推枕起徘徊，珠箔银屏迤逦开。云髻半偏新睡觉，花冠不整下堂来。风吹仙袂飘飖举，犹似霓裳羽衣舞。玉容寂寞泪阑干，梨花一枝春带雨。含情凝睇谢君王，一别音容两渺茫。昭阳殿里恩爱绝，蓬莱宫中日月长。回头下望人寰处，不见长安见尘雾。惟将旧物表深情，钿合金钗寄将去。钗留一股合一扇，钗擘黄金合分钿。但令心似金钿坚，天上人间会相见。临别殷勤重寄词，词中有誓两心知。七月七日长生殿，夜半无人私语时。在天愿作比翼鸟，在地愿为连理枝。天长地久有时尽，此恨绵绵无绝期。"},
{"poem_name": "敕勒歌", "poem_id": "weimeishiju_1742", "poem_class": " 唯美", "poet_dynasty": "南北朝", "poem": "敕勒川，阴山下。天似穹庐，笼盖四野。天苍苍，野茫茫，风吹草低见牛羊。"},
{"poem_name": "宣州谢朓楼饯别校书叔云", "poem_id": "weimeishiju_449", "poem_class": " 唯美", "poet_dynasty": "唐朝", "poet": "李白", "poem": "弃我去者，昨日之日不可留；乱我心者，今日之日多烦忧。长风万里送秋雁，对此可以酣高楼。蓬莱文章建安骨，中间小谢又清发。俱怀逸兴壮思飞，欲上青天览明月。抽刀断水水更流，举杯消愁愁更愁。人生在世不称意，明朝(散发弄扁舟。"},
{"poem_name": "念奴娇 赤壁怀古", "poem_id": "weimeishiju_161", "poem_class": " 唯美", "poet_dynasty": "宋朝", "poet": "苏轼", "poem": "大江东去，浪淘尽，千古风流人物。故垒西边，人道是：三国周郎赤壁。乱石穿空，惊涛拍岸，卷起千堆雪。江山如画，一时多少豪杰。遥想公瑾当年，小乔初嫁了，雄姿英发。羽扇纶巾，谈笑间、樯橹灰飞烟灭。故国神游，多情应笑我，早生华发。人生如梦，一尊还酹江月。"},
{"poem_name": "水调歌头·明月几时有", "poem_id": "weimeishiju_162", "poem_class": " 唯美", "poet_dynasty": "宋朝", "poet": "苏轼", "poem": "丙辰中秋，欢饮达旦，大醉，作此篇，兼怀子由。（序）明月几时有？把酒问青天。不知天上宫阙，今夕是何年。我欲乘风归去，又恐琼楼玉宇⑺，高处不胜寒。起舞弄清影，何似在人间？转朱阁，低绮户，照无眠。不应有恨，何事长向别时圆？人有悲欢离合，月有阴晴圆缺，此事古难全。但愿人长久，千里共婵娟。"},
{"poem_name": "清平调词", "poem_id": "weimeishiju_396", "poem_class": " 唯美", "poet_dynasty": "唐朝", "poet": "李白", "poem": "【清平调词其一】云想衣裳花想容，春风拂槛露华浓。若非群玉山头见，会向瑶台月下逢。【清平调词其二】一枝红艳露凝香，云雨巫山枉断肠。借问汉宫谁得似，可怜飞燕倚新妆。【清平调词其三】名花倾国两相欢，长得君王带笑看。解释春风无限恨，沉香亭北倚阑干。"},
{"poem_name": "蟾宫曲·雪", "poem_id": "xue_975", "poem_class": "雪", "poet_dynasty": "元朝", "poet": "薛昂夫", "poem": "天仙碧玉琼瑶，点点扬花，片片鹅毛。访戴归来，寻梅懒去，独钓无聊。一个饮羊羔红炉暖阁，一个冻骑驴野店溪桥，你自评跋，那个清高，那个粗豪？"},
{"poem_name": "白头吟", "poem_id": "xue_42", "poem_class": "雪", "poet_dynasty": "汉朝", "poet": "卓文君", "poem": "皑如山上雪，皎若云间月。闻君有两意，故来相决绝。今日斗酒会，明旦沟水头。躞蹀御沟上，沟水东西流。凄凄复凄凄，嫁娶不须啼。愿得一心人，白头不相离。竹竿何袅袅，鱼尾何簁簁！男儿重意气，何用钱刀为！"},
{"poem_name": "令狐相公见示题洋州崔侍郎宅双木瓜花顷…来什辄成和章", "poem_id": "xue_3901", "poem_class": "雪", "poet_dynasty": "唐朝", "poet": "刘禹锡", "poem": "金牛蜀路远，玉树帝城春。荣耀生华馆，逢迎欠主人。帘前疑小雪，墙外丽行尘。来去皆回首，情深是德邻。"},
{"poem_name": "昨过漕台庭前茶醾盛开已而詹体仁海棠和章及·玉立春深雪不如", "poem_id": "xue_152003", "poem_class": "雪", "poet_dynasty": "宋朝", "poet": "张栻", "poem": "玉立春深雪不如，生香透骨雪应无。莫遣飘零杂尘土，芬芳留入碧琳腴。"},
{"poem_name": "红林擒近·三万六千顷", "poem_id": "xue_170099", "poem_class": "雪", "poet_dynasty": "宋朝", "poet": "陈允平", "poem": "三万六千顷，玉壶天地寒。庾岭封的皪，淇园折琅玕。漠漠梨花烂漫，纷纷柳絮飞残。直疑潢潦惊翻，斜风溯狂澜。对此频胜赏，一醉饱清欢。呼童翦韭，和冰先荐春盘。怕东风吹散，留尊待月，倚阑莫惜今夜看。"},
{"poem_name": "雪", "poem_id": "xue_25190", "poem_class": "雪", "poet_dynasty": "唐朝", "poet": "李峤", "poem": "瑞雪惊千里，同云暗九霄。地疑明月夜，山似白云朝。逐舞花光动，临歌扇影飘。大周天阙路，今日海神朝。"},
{"poem_name": "宣州送裴坦判官往舒州时牧欲赴官归京", "poem_id": "xue_2882", "poem_class": "雪", "poet_dynasty": "唐朝", "poet": "杜牧", "poem": "日暖泥融雪半消，行人芳草马声骄。九华山路云遮寺，清弋江村柳拂桥。君意如鸿高的的，我心悬旆正摇摇。同来不得同归去，故国逢春一寂寥！"},
{"poem_name": "更漏子·雪藏梅", "poem_id": "xue_24634", "poem_class": "雪", "poet_dynasty": "宋朝", "poet": "晏殊", "poem": "雪藏梅，烟著柳。依约上春时候。初送雁，欲闻莺。绿池波浪生。探花开，留客醉。忆得去年情味。金盏酒，玉炉香。任他红日长。"},
{"poem_name": "残春咏怀赠杨慕巢侍郎", "poem_id": "xue_9511", "poem_class": "雪", "poet_dynasty": "唐朝", "poet": "白居易", "poem": "位逾三品日，年过六旬时。不道官班下，其如筋力衰。犹怜好风景，转重旧亲知。少壮难重得，欢娱且强为。兴来池上酌，醉出袖中诗。静话开襟久，闲吟放醆迟。落花无限雪，残鬓几多丝。莫说伤心事，春翁易酒悲。"},
{"poem_name": "冬夜即事", "poem_id": "xue_62103", "poem_class": "雪", "poet_dynasty": "唐朝", "poet": "吕温", "poem": "百忧攒心起复卧，夜长耿耿不可过。风吹雪片似花落，月照冰文如镜破。"},
{"poem_name": "锦瑟", "poem_id": "weimeishiju_123", "poem_class": " 唯美", "poet_dynasty": "唐朝", "poet": "李商隐", "poem": "锦瑟无端五十弦，一弦一柱思华年。庄生晓梦迷蝴蝶，望帝春心托杜鹃。沧海月明珠有泪，蓝田日暖玉生烟。此情可待成追忆，只是当时已惘然。"},
{"poem_name": "从军北征", "poem_id": "xue_18805", "poem_class": "雪", "poet_dynasty": "唐朝", "poet": "李益", "poem": "天山雪后海风寒，横笛偏吹行路难。碛里征人三十万，一时回首月中看。"},
{"poem_name": "琵琶行", "poem_id": "weimeishiju_139", "poem_class": " 唯美", "poet_dynasty": "唐朝", "poet": "白居易", "poem": "（诗前小序）元和十年，予左迁九江郡司马。明年秋，送客湓浦口，闻舟中夜弹琵琶者，听其音，铮铮然有京都声。问其人，本长安倡女，尝学琵琶于穆、曹二善才，年长色衰，委身为贾人妇。遂命酒，使快弹数曲。曲罢悯然，自叙少小时欢乐事，今漂沦憔悴，转徙于江湖间。予出官二年，恬然自安，感斯人言，是夕始觉有迁谪意。因为长句，歌以赠之，凡六百一十六言，命曰《琵琶行》。浔阳江头夜送客，枫叶荻花秋瑟瑟。主人下马客在船，举酒欲饮无管弦。醉不成欢惨将别，别时茫茫江浸月。忽闻水上琵琶声，主人忘归客不发。寻声暗问弹者谁？琵琶声停欲语迟。移船相近邀相见，添酒回灯重开宴。千呼万唤始出来，犹抱琵琶半遮面。转轴拨弦三两声，未成曲调先有情。弦弦掩抑声声思，似诉平生不得志（意）。低眉信手续续弹，说尽心中无限事。轻拢慢捻抹复挑，初为《霓裳》后《六幺》。大弦嘈嘈如急雨，小弦切切如私语。嘈嘈切切错杂弹，大珠小珠落玉盘。间关莺语花底滑，幽咽泉流冰下难。冰泉冷涩弦凝绝，凝绝不通声暂歇。别有幽愁暗恨生，此时无声胜有声。银瓶乍破水浆迸，铁骑突出刀枪鸣。曲终收拨当心画，四弦一声如裂帛。东船西舫悄无言，唯见江心秋月白。沉吟放拨插弦中，整顿衣裳起敛容。自言本是京城女，家在虾蟆陵下住。十三学得琵琶成，名属教坊第一部。曲罢曾教善才服，妆成每被秋娘妒。五陵年少争缠头，一曲红绡不知数。钿头云篦击节碎，血色罗裙翻酒污。今年欢笑复明年，秋月春风等闲度。弟走从军阿姨死，暮去朝来颜色故。门前冷落鞍马稀，老大嫁作商人妇。商人重利轻别离，前月浮梁买茶去。去来江口守空船，绕船月明江水寒。夜深忽梦少年事，梦啼妆泪红阑干。我闻琵琶已叹息，又闻此语重唧唧。同是天涯沦落人，相逢何必曾相识！我从去年辞帝京，谪居卧病浔阳城。浔阳地僻无音乐，终岁不闻丝竹声。住近湓江地低湿，黄芦苦竹绕宅生。其间旦暮闻何物？杜鹃啼血猿哀鸣。春江花朝秋月夜，往往取酒还独倾。岂无山歌与村笛？呕哑嘲哳难为听。今夜闻君琵琶语，如听仙乐耳暂明。莫辞更坐弹一曲，为君翻作《琵琶行》。感我此言良久立，却坐促弦弦转急。凄凄不似向前声，满座重闻皆掩泣。座中泣下谁最多？江州司马青衫湿。"},
{"poem_name": "七律·人民解放军占领南京", "poem_id": "weimeishiju_1264", "poem_class": " 唯美", "poet_dynasty": "近现代", "poet": "毛泽东", "poem": "钟山风雨起苍黄，百万雄师过大江。虎踞龙盘今胜昔，天翻地覆慨而慷。宜将剩勇追穷寇，不可沽名学霸王。天若有情天亦老，人间正道是沧桑。"},
{"poem_name": "虞美人·春花秋月何时了", "poem_id": "weimeishiju_908", "poem_class": " 唯美", "poet_dynasty": "五代", "poet": "李煜", "poem": "春花秋月何时了，往事知多少？小楼昨夜又东风，故国不堪回首月明中！雕栏玉砌应犹在，只是朱颜改。问君能有几多愁？恰似一江春水向东流。"},
{"poem_name": "青玉案 元夕", "poem_id": "weimeishiju_281", "poem_class": " 唯美", "poet_dynasty": "宋朝", "poet": "辛弃疾", "poem": "东风夜放花千树，更吹落，星如雨。宝马雕车香满路。凤箫声动，玉壶光转，一夜鱼龙舞。蛾儿雪柳黄金缕，笑语盈盈暗香去。众里寻他千百度，蓦然回首，那人却在，灯火阑珊处。"},
{"poem_name": "摸鱼儿·雁丘词", "poem_id": "weimeishiju_1205", "poem_class": " 唯美", "poet_dynasty": "元朝", "poet": "元好问", "poem": "乙丑岁赴试并州，道逢捕雁者云：“今旦获一雁，杀之矣。其脱网者悲鸣不能去，竟自投于地而死。”予因买得之，葬之汾水之上，垒石为识，号曰“雁丘”。同行者多为赋诗，予亦有《雁丘词》。旧所作无宫商，今改定之。问世间，情为何物，直教生死相许？天南地北双飞客，老翅几回寒暑。欢乐趣，离别苦，就中更有痴儿女。君应有语：渺万里层云，千山暮雪，只影向谁去？横汾路，寂寞当年箫鼓，荒烟依旧平楚。招魂楚些何嗟及，山鬼暗啼风雨。天也妒，未信与，莺儿燕子俱黄土。千秋万古，为留待骚人，狂歌痛饮，来访雁丘处。"},
{"poem_name": "木兰花·令拟古决绝词", "poem_id": "weimeishiju_998", "poem_class": " 唯美", "poet_dynasty": "清朝", "poet": "纳兰容若", "poem": "人生若只如初见，何事秋风悲画扇。等闲变却故人心，却道故心人易变。骊山语罢清宵半，泪雨霖铃终不怨。何如薄幸锦衣郎，比翼连枝当日愿。"},
{"poem_name": "和吴盐丞雪中湖上访梅四首·雪与梅花两逼真", "poem_id": "xue_65609", "poem_class": "雪", "poet_dynasty": "宋朝", "poet": "杨万里", "poem": "雪与梅花两逼真，不知谁好复谁新。无端更入吴融手，剪取西湖半遐春。"},
{"poem_name": "如梦令·有寄", "poem_id": "xue_10035", "poem_class": "雪", "poet_dynasty": "宋朝", "poet": "苏轼", "poem": "为向东坡传语，人在玉堂深处。别后有谁来，雪压小桥无路。归去，归去。江上一犁春雨。"},
{"poem_name": "短歌行", "poem_id": "weimeishiju_538", "poem_class": " 唯美", "poet_dynasty": "三国", "poet": "曹操", "poem": "【短歌行其一】对酒当歌，人生几何！譬如朝露，去日苦多。慨当以慷，忧思难忘。何以解忧？唯有杜康。青青子衿，悠悠我心。但为君故，沉吟至今。呦呦鹿鸣，食野之苹。我有嘉宾，鼓瑟吹笙。明明如月，何时可掇？忧从中来，不可断绝。越陌度阡，枉用相存。契阔谈讌，心念旧恩。月明星稀，乌鹊南飞。绕树三匝，何枝可依？山不厌高，海不厌深。周公吐哺，天下归心。【短歌行其二】周西伯昌，怀此圣德。三分天下，而有其二。修奉贡献，臣节不隆。崇侯谗之，是以拘系。后见赦原，赐之斧钺，得使征伐。为仲尼所称，达及德行，犹奉事殷，论叙其美。齐桓之功，为霸之首。九合诸侯，一匡天下。一匡天下，不以兵车。正而不谲，其德传称。孔子所叹，并称夷吾，民受其恩。赐与庙胙，命无下拜。小白不敢尔，天威在颜咫尺。晋文亦霸，躬奉天王。受赐圭瓒，秬鬯彤弓，卢弓矢千，虎贲三百人。威服诸侯，师之所尊。八方闻之，名亚齐桓。河阳之会，诈称周王，是其名纷葩。"},
{"poem_name": "对酒醉题屈突明府厅", "poem_id": "xue_4675", "poem_class": "雪", "poet_dynasty": "唐朝", "poet": "李白", "poem": "陶令八十日，长歌归去来。故人建昌宰，借问几时回。风落吴江雪，纷纷入酒杯。山翁今已醉，舞袖为君开。"},
{"poem_name": "寿阳曲·江天暮雪", "poem_id": "xue_510", "poem_class": "雪", "poet_dynasty": "元朝", "poet": "马致远", "poem": "天将暮，雪乱舞，半梅花半飘柳絮。江上晚来堪画处，钓鱼人一蓑归去。"},
{"poem_name": "杂曲歌辞·杨柳枝", "poem_id": "xue_8480", "poem_class": "雪", "poet_dynasty": "唐朝", "poet": "白居易", "poem": "六么水调家家唱，白雪梅花处处吹。古歌旧曲君休听，听取新翻杨柳枝。陶令门前四五树，亚夫营里百千条。何似东都正二月，黄金枝映洛阳桥。依依袅袅复青青，勾引清风无限情。白雪花繁空扑地，绿丝条弱不胜莺。红板江桥青酒旗，馆娃宫暖日斜时。可怜雨歇东风定，万树千条各自垂。苏州杨柳任君夸，更有钱塘胜馆娃。若解多情寻小小，绿杨深处是苏家。苏家小女旧知名，杨柳风前别有情。剥条盘作银环样，卷叶吹为玉笛声。叶含浓露如啼眼，枝袅轻风似舞腰。小树不禁攀折苦，乞君留取两三条。人言柳叶似愁眉，更有愁肠似柳丝。柳丝挽断肠牵断，彼此应无续得期。"},
{"poem_name": "苑中遇雪应制", "poem_id": "xue_17524", "poem_class": "雪", "poet_dynasty": "唐朝", "poet": "宋之问", "poem": "紫禁仙舆诘旦来，青旂遥倚望春台。不知庭霰今朝落，疑是林花昨夜开。"},
{"poem_name": "春日山中对雪有作", "poem_id": "xue_2695", "poem_class": "雪", "poet_dynasty": "唐朝", "poet": "杜荀鹤", "poem": "竹树无声或有声，霏霏漠漠散还凝。岭梅谢后重妆蕊，岩水铺来却结冰。牢系鹿儿防猎客，满添茶鼎候吟僧。好将膏雨同功力，松径莓苔又一层。"},
{"poem_name": "大雪出三桥寓桥", "poem_id": "xue_39722", "poem_class": "雪", "poet_dynasty": "元朝", "poet": "方回", "poem": "冻雀愁鸢噤不哗，漫天浩瀚逐风斜。映楼横过三千丈，接屋平铺十万家。静夜有窗皆贮月，寒空无树不开花。诗成欲捻冰须断，聊举深杯答岁华。"},
{"poem_name": "卜算子·雪月最相宜", "poem_id": "xue_2683", "poem_class": "雪", "poet_dynasty": "宋朝", "poet": "张孝祥", "poem": "雪月最相宜，梅雪都清绝。去岁江南见雪时，月底梅花发。今岁早梅开，依旧年时月。冷艳孤光照眼明，只欠些儿雪。"},
{"poem_name": "对雪", "poem_id": "xue_33896", "poem_class": "雪", "poet_dynasty": "唐朝", "poet": "高骈", "poem": "六出飞花入户时，坐看青竹变琼枝。如今好上高楼望，盖尽人间恶路岐。"},
{"poem_name": "谢令狐绹相公赐衣九事", "poem_id": "xue_7662", "poem_class": "雪", "poet_dynasty": "唐朝", "poet": "贾岛", "poem": "长江飞鸟外，主簿跨驴归。逐客寒前夜，元戎予厚衣。雪来松更绿，霜降月弥辉。即日调殷鼎，朝分是与非。"},
{"poem_name": "南秦雪", "poem_id": "xue_15442", "poem_class": "雪", "poet_dynasty": "唐朝", "poet": "元稹", "poem": "帝城寒尽临寒食，骆谷春深未有春。才见岭头云似盖，已惊岩下雪如尘。千峰笋石千株玉，万树松萝万朵银。飞鸟不飞猿不动，青骢御史上南秦。"},
{"poem_name": "雪二首", "poem_id": "xue_18964", "poem_class": "雪", "poet_dynasty": "唐朝", "poet": "司空曙", "poem": "乐游春苑望鹅毛，宫殿如星树似毫。漫漫一川横渭水，太阳初出五陵高。王屋南崖见洛城，石龛松寺上方平。半山槲叶当窗下，一夜曾闻雪打声。"},
{"poem_name": "雪后晚晴四山皆青惟东山全白赋最爱东山晴后雪二绝句", "poem_id": "xue_10496", "poem_class": "雪", "poet_dynasty": "宋朝", "poet": "杨万里", "poem": "只知逐胜忽忘寒，小立春风夕照间。最爱东山晴后雪，软红光里涌银山。群山雪不到新晴，多作泥融少作冰。最爱东山晴后雪，却愁宜看不宜登。"},
{"poem_name": "丹阳道中大雪", "poem_id": "xue_39514", "poem_class": "雪", "poet_dynasty": "元朝", "poet": "方回", "poem": "轻船摇兀涕垂颐，我见人船更谓奇。琐细穿篷仍急舞，迷漫渡水故斜吹。孤村茅屋炊烟绝，匹马毡衫冻仆随。此是老夫有声画，丹阳道上雪天诗。"},
{"poem_name": "二月朔大雪已五日三首·侵寻半月是花朝", "poem_id": "xue_39170", "poem_class": "雪", "poet_dynasty": "元朝", "poet": "方回", "poem": "侵寻半月是花朝，大雪漫天五日飘。腊月如春众芳吐，繁华时节却萧条。"},
{"poem_name": "对雪醉后赠王历阳", "poem_id": "xue_4614", "poem_class": "雪", "poet_dynasty": "唐朝", "poet": "李白", "poem": "有身莫犯飞龙鳞，有手莫辫猛虎须。君看昔日汝南市，白头仙人隐玉壶。子猷闻风动窗竹，相邀共醉杯中绿。历阳何异山阴时，白雪飞花乱人目。君家有酒我何愁，客多乐酣秉烛游。谢尚自能鸲鹆舞，相如免脱鹔鹴裘。清晨鼓棹过江去，千里相思明月楼。"},
{"poem_name": "雪诗赓曹文寿韵", "poem_id": "xue_28877", "poem_class": "雪", "poet_dynasty": "明朝", "poet": "朱元璋", "poem": "翩翻飞舞布田垓，似絮还疑玉蕊梅。一夜扑窗春蝶戏，好风吹去又推来。"},
{"poem_name": "雪中书怀", "poem_id": "xue_2639", "poem_class": "雪", "poet_dynasty": "唐朝", "poet": "杜牧", "poem": "腊雪一尺厚，云冻寒顽痴。孤城大泽畔，人疏烟火微。愤悱欲谁语，忧愠不能持。天子号仁圣，任贤如事师。凡称曰治具，小大无不施。明庭开广敞，才隽受羁维。如日月恒升，若鸾凤葳蕤。人才自朽下，弃去亦其宜。北虏坏亭障，闻屯千里师。牵连久不解，他盗恐旁窥。臣实有长策，彼可徐鞭笞。如蒙一召议，食肉寝其皮。斯乃庙堂事，尔微非尔知。向来躐等语，长作陷身机。行当腊欲破，酒齐不可迟。且想春候暖，瓮间倾一卮。"},
{"poem_name": "小雪", "poem_id": "xue_14736", "poem_class": "雪", "poet_dynasty": "唐朝", "poet": "戴叔伦", "poem": "花雪随风不厌看，更多还肯失林峦。愁人正在书窗下，一片飞来一片寒。"},
{"poem_name": "春雪", "poem_id": "xue_982", "poem_class": "雪", "poet_dynasty": "唐朝", "poet": "韩愈", "poem": "新年都未有芳华，二月初惊见草芽。白雪却嫌春色晚，故穿庭树作飞花。"},
{"poem_name": "咏春雪", "poem_id": "xue_10550", "poem_class": "雪", "poet_dynasty": "隋朝", "poet": "陈子良", "poem": "光映妆楼月，花承歌扇风。欲妒梅将柳，故落早春中。"},
{"poem_name": "卜算子·咏梅", "poem_id": "xue_38", "poem_class": "雪", "poet_dynasty": "近现代", "poet": "毛泽东", "poem": "风雨送春归，飞雪迎春到。已是悬崖百丈冰，犹有花枝俏。俏也不争春，只把春来报。待到山花烂漫时，她在丛中笑。"},
{"poem_name": "终南望余雪", "poem_id": "xue_674", "poem_class": "雪", "poet_dynasty": "唐朝", "poet": "祖咏", "poem": "终南阴岭秀，积雪浮云端。林表明霁色，城中增暮寒。"},
{"poem_name": "渔家傲·雪里已知春信至", "poem_id": "xue_1813", "poem_class": "雪", "poet_dynasty": "宋朝", "poet": "李清照", "poem": "雪里已知春信至，寒梅点缀琼枝腻。香脸半开娇旖旎，当庭际，玉人浴出新妆洗。造化可能偏有意，故教明月玲珑地。共赏金尊沈绿蚁，莫辞醉，此花不与群花比。"},
{"poem_name": "北风行", "poem_id": "xue_395", "poem_class": "雪", "poet_dynasty": "唐朝", "poet": "李白", "poem": "烛龙栖寒门，光曜犹旦开。日月照之何不及此？惟有北风号怒天上来。燕山雪花大如席，片片吹落轩辕台。幽州思妇十二月，停歌罢笑双蛾摧。倚门望行人，念君长城苦寒良可哀。别时提剑救边去，遗此虎文金鞞靫。中有一双白羽箭，蜘蛛结网生尘埃。箭空在，人今战死不复回。不忍见此物，焚之已成灰。黄河捧土尚可塞，北风雨雪恨难裁。"},
{"poem_name": "雪梅", "poem_id": "xue_495", "poem_class": "雪", "poet_dynasty": "宋朝", "poet": "卢梅坡", "poem": "其一梅雪争春未肯降，骚人搁笔费评章。梅须逊雪三分白，雪却输梅一段香。其二有梅无雪不精神，有雪无诗俗了人。日暮诗成天又雪，与梅并作十分春。"},
{"poem_name": "别董大", "poem_id": "xue_104", "poem_class": "雪", "poet_dynasty": "唐朝", "poet": "高适", "poem": "其一千里黄云白日曛，北风吹雁雪纷纷。莫愁前路无知己，天下谁人不识君。其二六翮飘飖私自怜，一离京洛十余年。丈夫贫贱应未足，今日相逢无酒钱。"},
{"poem_name": "江雪", "poem_id": "xue_116", "poem_class": "雪", "poet_dynasty": "唐朝", "poet": "柳宗元", "poem": "千山鸟飞绝，万径人踪灭。孤舟蓑笠翁，独钓寒江雪。"},
{"poem_name": "沁园春·雪", "poem_id": "xue_36", "poem_class": "雪", "poet_dynasty": "近现代", "poet": "毛泽东", "poem": "北国风光，千里冰封，万里雪飘。望长城内外，惟余莽莽；大河上下，顿失滔滔。山舞银蛇，原驰蜡象，欲与天公试比高。须晴日，看红装素裹，分外妖娆。江山如此多娇，引无数英雄竞折腰。惜秦皇汉武，略输文采；唐宗宋祖，稍逊风骚。一代天骄，成吉思汗，只识弯弓射大雕。俱往矣，数风流人物，还看今朝。"},
{"poem_name": "白雪歌送武判官归京", "poem_id": "xue_204", "poem_class": "雪", "poet_dynasty": "唐朝", "poet": "岑参", "poem": "北风卷地白草折，胡天八月即飞雪。忽如一夜春风来，千树万树梨花开。散入珠帘湿罗幕，狐裘不暖锦衾薄。将军角弓不得控，都护铁衣冷难着。瀚海阑干百丈冰，愁云惨淡万里凝。中军置酒饮归客，胡琴琵琶与羌笛。纷纷暮雪下辕门，风掣红旗冻不翻。轮台东门送君去，去时雪满天山路。山回路转不见君，雪上空留马行处。"},
{"poem_name": "南都新亭行寄王子发", "poem_id": "mangzhong_44180", "poem_class": "芒种", "poet_dynasty": "宋朝", "poet": "秦观", "poem": "洛水沄沄天上动，道人隋渠下梁宋。宋都堤上十二亭，一一飞惊若鸾凤。光华远继周王雅，宴喜还归鲁侯颂。玉觞严令肃衣冠，金缕哀音绕梁栋。娟娟残月照波翻，习习暖风吃鸟哢。何处高帆落文鷁，谁家骏马嘶征鞚。柳枝芳草恨连天，暮雨朝云同昨梦。借问亭名制者谁，留守王公才望重。胸中云梦吞八九，日解千牛节皆中。祥符相公实曾祖，庭列三槐多伯仲。承明厌直出荆州，转守此都行大用。此都去天才尺五，交广荆扬归引控。兔园事迹化黄埃，清泠文雅堪长恸。舳舻衔尾车挂轊，昨日出迎今日送。送故迎新无已时，古往今来相戏弄。亭下嶔崎淮海客，末路逢公诗酒共。一樽明日难重持，岂恤官期後芒种。今年气候颇云早，夭矫梅花春欲纵。行见亭中祖帐开，千乘送公归法从。"},
{"poem_name": "诗三百三首", "poem_id": "mangzhong_187972", "poem_class": "芒种", "poet_dynasty": "唐朝", "poet": "寒山", "poem": "凡读我诗者，心中须护净。悭贪继日廉，谄曲登时正。驱遣除恶业，归依受真性。今日得佛身，急急如律令。重岩我卜居，鸟道绝人迹。庭际何所有，白云抱幽石。住兹凡几年，屡见春冬易。寄语钟鼎家，虚名定无益。可笑寒山道，而无车马踪。联谿难记曲，叠嶂不知重。泣露千般草，吟风一样松。此时迷径处，形问影何从。吾家好隐沦，居处绝嚣尘。践草成三径，瞻云作四邻。助歌声有鸟，问法语无人。今日娑婆树，几年为一春。琴书须自随，禄位用何为。投辇从贤妇，巾车有孝儿。风吹曝麦地，水溢沃鱼池。常念鹪鹩鸟，安身在一枝。弟兄同五郡，父子本三州。欲验飞凫集，须征白兔游。灵瓜梦里受，神橘座中收。乡国何迢递，同鱼寄水流。一为书剑客，二遇圣明君。东守文不赏，西征武不勋。学文兼学武，学武兼学文。今日既老矣，余生不足云。庄子说送终，天地为棺椁。吾归此有时，唯须一番箔。死将喂青蝇，吊不劳白鹤。饿著首阳山，生廉死亦乐。人问寒山道，寒山路不通。夏天冰未释，日出雾朦胧。似我何由届，与君心不同。君心若似我，还得到其中。天生百尺树，剪作长条木。可惜栋梁材，抛之在幽谷。年多心尚劲，日久皮渐秃。识者取将来，犹堪柱马屋。驱马度荒城，荒城动客情。高低旧雉堞，大小古坟茔。自振孤蓬影，长凝拱木声。所嗟皆俗骨，仙史更无名。鹦鹉宅西国，虞罗捕得归。美人朝夕弄，出入在庭帏。赐以金笼贮，扃哉损羽衣。不如鸿与鹤，飖飏入云飞。玉堂挂珠帘，中有婵娟子。其貌胜神仙，容华若桃李。东家春雾合，西舍秋风起。更过三十年，还成苷蔗滓。城中娥眉女，珠珮珂珊珊。鹦鹉花前弄，琵琶月下弹。长歌三月响，短舞万人看。未必长如此，芙蓉不耐寒。父母续经多，田园不羡他。妇摇机轧轧，儿弄口口过口过。拍手摧花舞，支颐听鸟歌。谁当来叹赏，樵客屡经过。家住绿岩下，庭芜更不芟。新藤垂缭绕，古石竖巉岩。山果猕猴摘，池鱼白鹭衔。仙书一两卷，树下读喃喃。四时无止息，年去又年来。万物有代谢，九天无朽摧。东明又西暗，花落复花开。唯有黄泉客，冥冥去不回。岁去换愁年，春来物色鲜。山花笑渌水，岩岫舞青烟。蜂蝶自云乐，禽鱼更可怜。朋游情未已，彻晓不能眠。手笔太纵横，身材极瑰玮。生为有限身，死作无名鬼。自古如此多，君今争奈何。可来白云里，教尔紫芝歌。欲得安身处，寒山可长保。微风吹幽松，近听声逾好。下有斑白人，喃喃读黄老。十年归不得，忘却来时道。俊杰马上郎，挥鞭指绿杨。谓言无死日，终不作梯航。四运花自好，一朝成萎黄。醍醐与石蜜，至死不能尝。有一餐霞子，其居讳俗游。论时实萧爽，在夏亦如秋。幽涧常沥沥，高松风飕飕。其中半日坐，忘却百年愁。妾在邯郸住，歌声亦抑扬。赖我安居处，此曲旧来长。既醉莫言归，留连日未央。儿家寝宿处，绣被满银床。快搒三翼舟，善乘千里马。莫能造我家，谓言最幽野。岩岫深嶂中，云雷竟日下。自非孔丘公，无能相救者。智者君抛我，愚者我抛君。非愚亦非智，从此断相闻。入夜歌明月，侵晨舞白云。焉能拱口手，端坐鬓纷纷。有鸟五色彣，栖桐食竹实。徐动合礼仪，和鸣中音律。昨来何以至，为吾暂时出。傥闻弦歌声，作舞欣今日。茅栋野人居，门前车马疏。林幽偏聚鸟，溪阔本藏鱼。山果携儿摘，皋田共妇锄。家中何所有，唯有一床书。登陟寒山道，寒山路不穷。谿长石磊磊，涧阔草濛濛。苔滑非关雨，松鸣不假风。谁能超世累，共坐白云中。六极常婴困，九维徒自论。有才遗草泽，无艺闭蓬门。日上岩犹暗，烟消谷尚昏。其中长者子，个个总无裈。白云高嵯峨，渌水荡潭波。此处闻渔父，时时鼓棹歌。声声不可听，令我愁思多。谁谓雀无角，其如穿屋何?杳杳寒山道，落落冷涧滨。啾啾常有鸟，寂寂更无人。碛碛风吹面，纷纷雪积身。朝朝不见日，岁岁不知春。少年何所愁，愁见鬓毛白。白更何所愁，愁见日逼迫。移向东岱居，配守北邙宅。何忍出此言，此言伤老客。闻道愁难遣，斯言谓不真。昨朝曾趁却，今日又缠身。月尽愁难尽，年新愁更新。谁知席帽下，元是昔愁人。两龟乘犊车，蓦出路头戏。一蛊从傍来，苦死欲求寄。不载爽人情，始载被沈累。弹指不可论，行恩却遭刺。三月蚕犹小，女人来采花。隈墙弄蝴蝶，临水掷虾蟆。罗袖盛梅子，金鎞挑笋芽。斗论多物色，此地胜余家。东家一老婆，富来三五年。昔日贫于我，今笑我无钱。渠笑我在后，我笑渠在前。相笑傥不止，东边复西边。富儿多鞅掌，触事难祇承。仓米已赫赤，不贷人斗升。转怀钩距意，买绢先拣绫。若至临终日，吊客有苍蝇。余曾昔睹聪明士，博达英灵无比伦。一选嘉名喧宇宙，五言诗句越诸人。为官治化超先辈，直为无能继后尘。忽然富贵贪财色，瓦解冰消不可陈。白鹤衔苦桃，千里作一息。欲往蓬莱山，将此充粮食。未达毛摧落，离群心惨恻。却归旧来巢，妻子不相识。惯居幽隐处，乍向国清中。时访丰干道，仍来看拾公。独回上寒岩，无人话合同。寻究无源水，源穷水不穷。生前大愚痴，不为今日悟。今日如许贫，总是前生作。今生又不修，来生还如故。两岸各无船，渺渺难济渡。璨璨卢家女，旧来名莫愁。贪乘摘花马，乐搒采莲舟。膝坐绿熊席，身披青凤裘。哀伤百年内，不免归山丘。低眼邹公妻，邯郸杜生母。二人同老少，一种好面首。昨日会客场，恶衣排在后。只为著破裙，吃他残蓓麦娄。独卧重岩下，蒸云昼不消。室中虽暡叆，心里绝喧嚣。梦去游金阙，魂归度石桥。抛除闹我者，历历树间瓢。夫物有所用，用之各有宜。用之若失所，一缺复一亏。圆凿而方枘，悲哉空尔为。骅骝将捕鼠，不及跛猫儿。谁家长不死，死事旧来均。始忆八尺汉，俄成一聚尘。黄泉无晓日，青草有时春。行到伤心处，松风愁杀人。骝马珊瑚鞭，驱驰洛阳道。自矜美少年，不信有衰老。白发会应生，红颜岂长保。但看北邙山，个是蓬莱岛。竟日常如醉，流年不暂停。埋著蓬蒿下，晓月何冥冥。骨肉消散尽，魂魄几凋零。遮莫咬铁口，无因读老经。一向寒山坐，淹留三十年。昨来访亲友，太半入黄泉。渐减如残烛，长流似逝川。今朝对孤影，不觉泪双悬。相唤采芙蓉，可怜清江里。游戏不觉暮，屡见狂风起。浪捧鸳鸯儿，波摇鸂鶒子。此时居舟楫，浩荡情无已。吾心似秋月，碧潭清皎洁。无物堪比伦，教我如何说。垂柳暗如烟，飞花飘似霰。夫居离妇州，妇住思夫县。各在天一涯，何时得相见。寄语明月楼，莫贮双飞燕。有酒相招饮，有肉相呼吃。黄泉前后人，少壮须努力。玉带暂时华，金钗非久饰。张翁与郑婆，一去无消息。可怜好丈夫，身体极棱棱。春秋未三十，才艺百般能。金羁逐侠客，玉馔集良朋。唯有一般恶，不传无尽灯。桃花欲经夏，风月催不待。访觅汉时人，能无一个在。朝朝花迁落，岁岁人移改。今日扬尘处，昔时为大海。我见东家女，年可有十八。西舍竞来问，愿姻夫妻活。烹羊煮众命，聚头作淫杀。含笑乐呵呵，啼哭受殃抉。田舍多桑园，牛犊满厩辙。肯信有因果，顽皮早晚裂。眼看消磨尽，当头各自活。纸袴瓦作裈，到头冻饿杀。我见百十狗，个个毛狰狞。卧者渠自卧，行者渠自行。投之一块骨，相与啀喍争。良由为骨少，狗多分不平。极目兮长望，白云四茫茫。鸱鸦饱腲腇，鸾凤饥彷徨。骏马放石碛，蹇驴能至堂。天高不可问，鹪鵊在沧浪。洛阳多女儿，春日逞华丽。共折路边花，各持插高髻。髻高花匼匝，人见皆睥睨。别求醦醦怜，将归见夫婿。春女衒容仪，相将南陌陲。看花愁日晚，隐树怕风吹。年少从傍来，白马黄金羁。何须久相弄，儿家夫婿知。群女戏夕阳，风来满路香。缀裙金蛱蝶，插髻玉鸳鸯。角婢红罗缜，阉奴紫锦裳。为观失道者，鬓白心惶惶。若人逢鬼魅，第一莫惊懅。捺硬莫采渠，呼名自当去。烧香请佛力，礼拜求僧助。蚊子叮铁牛，无渠下觜处。浩浩黄河水，东流长不息。悠悠不见清，人人寿有极。苟欲乘白云，曷由生羽翼。唯当鬒发时，行住须努力。乘兹朽木船，采彼纴婆子。行至大海中，波涛复不止。唯赍一宿粮，去岸三千里。烦恼从何生，愁哉缘苦起。默默永无言，后生何所述。隐居在林薮，智日何由出。枯槁非坚卫，风霜成夭疾。土牛耕石田，未有得稻日。山中何太冷，自古非今年。沓嶂恒凝雪，幽林每吐烟。草生芒种后，叶落立秋前。此有沈迷客，窥窥不见天。山客心悄悄，常嗟岁序迁。辛勤采芝朮，搜斥讵成仙。庭廓云初卷，林明月正圆。不归何所为，桂树相留连。有人兮山楹，云卷兮霞缨。秉芳兮欲寄，路漫漫兮难征。心惆怅兮狐疑，年老已无成。众喔咿斯，蹇独立兮忠贞。猪吃死人肉，人吃死猪肠。猪不嫌人臭，人反道猪香。猪死抛水内，人死掘土藏。彼此莫相啖，莲花生沸汤。快哉混沌身，不饭复不尿。遭得谁钻凿，因兹立九窍。朝朝为衣食，岁岁愁租调。千个争一钱，聚头亡命叫。啼哭缘何事，泪如珠子颗。应当有别离，复是遭丧祸。所为在贫穷，未能了因果。冢间瞻死尸，六道不干我。妇女慵经织，男夫懒耨田。轻浮耽挟弹，跕躧拈抹弦。冻骨衣应急，充肠食在先。今谁念于汝，苦痛哭苍天。不行真正道，随邪号行婆。口惭神佛少，心怀嫉妒多。背后噇鱼肉，人前念佛陀。如此修身处，难应避奈何。世有一等愚，茫茫恰似驴。还解人言语，贪淫状若猪。险巇难可测，实语却成虚。谁能共伊语，令教莫此居。有汉姓傲慢，名贪字不廉。一身无所解，百事被他嫌。死恶黄连苦，生怜白蜜甜。吃鱼犹未止，食肉更无厌。纵你居犀角，饶君带虎睛。桃枝将辟秽，蒜壳取为璎。暖腹茱萸酒，空心枸杞羹。终归不免死，浪自觅长生。卜择幽居地，天台更莫言。猿啼溪雾冷，岳色草门连。折叶覆松室，开池引涧泉。已甘休万事，采蕨度残年。益者益其精，可名为有益。易者易其形，是名之有易。能益复能易，当得上仙籍。无益复无易，终不免死厄。徒劳说三史，浪自看五经。洎老检黄籍，依前住白丁。筮遭连蹇卦，生主虚危星。不及河边树，年年一度青。碧涧泉水清，寒山月华白。默知神自明，观空境逾寂。我今有一襦，非罗复非绮。借问作何色，不红亦不紫。夏天将作衫，冬天将作被。冬夏递互用，长年只这是。白拂栴檀柄，馨香竟日闻。柔和如卷雾，摇拽似行云。礼奉宜当暑，高提复去尘。时时方丈内，将用指迷人。贪爱有人求快活，不知祸在百年身。但看阳焰浮沤水，便觉无常败坏人。丈夫志气直如铁，无曲心中道自真。行密节高霜下竹，方知不枉用心神。多少般数人，百计求名利。心贪觅荣华，经营图富贵。心未片时歇，奔突如烟气。家眷实团圆，一呼百诺至。不过七十年，冰消瓦解置。死了万事休，谁人承后嗣。水浸泥弹丸，方知无意智。贪人好聚财，恰如枭爱子。子大而食母，财多还害己。散之即福生，聚之即祸起。无财亦无祸，鼓翼青云里。去家一万里，提剑击匈奴。得利渠即死，失利汝即殂。渠命既不惜，汝命亦何辜。教汝百胜术，不贪为上谟。瞋是心中火，能烧功德林。欲行菩萨道，忍辱护真心。汝为埋头痴兀兀，爱向无明罗刹窟。再三劝你早修行，是你顽痴心恍惚。不肯信受寒山语，转转倍加业汩汩。直待斩首作两段，方知自身奴贼物。恶趣甚茫茫，冥冥无日光。人间八百岁，未抵半宵长。此等诸痴子，论情甚可伤。劝君求出离，认取法中王。世有多解人，愚痴徒苦辛。不求当来善，唯知造恶因。五逆十恶辈，三毒以为亲。一死入地狱，长如镇库银。天高高不穷，地厚厚无极。动物在其中，凭兹造化力。争头觅饱暖，作计相啖食。因果都未详，盲儿问乳色。天下几种人，论时色数有。贾婆如许夫，黄老元无妇。卫氏儿可怜，钟家女极丑。渠若向西行，我便东边走。贤士不贪婪，痴人好炉冶。麦地占他家，竹园皆我者。努膊觅钱财，切齿驱奴马。须看郭门外，垒垒松柏下。唝唝买鱼肉，担归喂妻子。何须杀他命，将来活汝己。此非天堂缘，纯是地狱滓。徐六语破堆，始知没道理。有人把椿树，唤作白栴檀。学道多沙数，几个得泥丸。弃金却担草，谩他亦自谩。似聚砂一处，成团也大难。蒸砂拟作饭，临渴始掘井。用力磨碌砖，那堪将作镜。佛说元平等，总有真如性。但自审思量，不用闲争竞。推寻世间事，子细总皆知。凡事莫容易，尽爱讨便宜。护即弊成好，毁即是成非。故知杂滥口，背面总由伊。冷暖我自量，不信奴唇皮。蹭蹬诸贫士，饥寒成至极。闲居好作诗，札札用心力。贱他言孰采，劝君休叹息。题安糊饼上，乞狗也不吃。欲识生死譬，且将冰水比。水结即成冰，冰消返成水。已死必应生，出生还复死。冰水不相伤，生死还双美。寻思少年日，游猎向平陵。国使职非愿，神仙未足称。联翩骑白马，喝兔放苍鹰。不觉大流落，皤皤谁见矜。偃息深林下，从生是农夫。立身既质直，出语无谄谀。保我不鉴璧，信君方得珠。焉能同泛滟，极目波上凫。不须攻人恶，何用伐己善。行之则可行，卷之则可卷。禄厚忧积大，言深虑交浅。闻兹若念兹，小子当自见。富儿会高堂，华灯何炜煌。此时无烛者，心愿处其傍。不意遭排遣，还归暗处藏。益人明讵损，顿讶惜余光。世有聪明士，勤苦探幽文。三端自孤立，六艺越诸君。神气卓然异，精彩超众群。不识个中意，逐境乱纷纷。层层山水秀，烟霞锁翠微。岚拂纱巾湿，露沾蓑草衣。足蹑游方履，手执古藤枝。更观尘世外，梦境复何为。满卷才子诗，溢壶圣人酒。行爱观牛犊，坐不离左右。霜露入茅檐，月华明瓮牖。此时吸两瓯，吟诗五百首。施家有两儿，以艺干齐楚。文武各自备，托身为得所。孟公问其术，我子亲教汝。秦卫两不成，失时成龃龉。止宿鸳鸯鸟，一雄兼一雌。衔花相共食，刷羽每相随。戏入烟霄里，宿归沙岸湄。自怜生处乐，不夺凤凰池。或有衒行人，才艺过周孔。见罢头兀兀，看时身侗侗。绳牵未肯行，锥刺犹不动。恰似羊公鹤，可怜生氃氋。少小带经锄，本将兄共居。缘遭他辈责，剩被自妻疏。抛绝红尘境，常游好阅书。谁能借斗水，活取辙中鱼。变化计无穷，生死竟不止。三途鸟雀身，五岳龙鱼已。世浊作羊兒羺，时清为騄耳。前回是富儿，今度成贫士。书判全非弱，嫌身不得官。铨曹被拗折，洗垢觅疮瘢。必也关天命，今冬更试看。盲儿射雀目，偶中亦非难。贫驴欠一尺，富狗剩三寸。若分贫不平，中半富与困。始取驴饱足，却令狗饥顿。为汝熟思量，令我也愁闷。柳郎八十二，蓝嫂一十八。夫妻共百年，相怜情狡猾。弄璋字乌虎免，掷瓦名婠妠。屡见枯杨荑，常遭青女杀。大有饥寒客，生将兽鱼殊。长存磨石下，时哭路边隅。累日空思饭，经冬不识襦。唯赍一束草，并带五升麸。赫赫谁虎瓦肆，其酒甚浓厚。可怜高幡帜，极目平升斗。何意讶不售，其家多猛狗。童子欲来沽，狗咬便是走。吁嗟浊滥处，罗刹共贤人。谓是等流类，焉知道不亲。狐假师子势，诈妄却称珍。铅矿入炉冶，方知金不知。田家避暑月，斗酒共谁欢?杂杂排山果，疏疏围酒樽。芦莦将代席，蕉叶且充盘。醉后支颐坐，须弥小弹丸。个是何措大，时来省南院。年可三十余，曾经四五选。囊里无青蚨，箧中有黄绢。行到食店前，不敢暂回面。为人常吃用，爱意须悭惜。老去不自由，渐被他推斥。送向荒山头，一生愿虚掷。亡羊罢补牢，失意终无极。浪造凌霄阁，虚登百尺楼。养生仍夭命，诱读讵封侯。不用从黄口，何须厌白头。未能端似箭，且莫曲如钩。云山叠叠连天碧，路僻林深无客游。远望孤蟾明皎皎，近闻群鸟语啾啾。老夫独坐栖青嶂，少室闲居任白头。可叹往年与今日，无心还似水东流。富贵疏亲聚，只为多钱米。贫贱骨肉离，非关少兄弟。急须归去来，招贤阁未启。浪行朱雀街，踏破皮鞋底。我见一痴汉，仍居三两妇。养得八九儿，总是随宜手。丁防是新差，资财非旧有。黄蘖作驴鞦，始知苦在后。新谷尚未熟，旧谷今已无。就贷一斗许，门外立踟蹰。夫出教问妇，妇出遣问夫。悭惜不救乏，财多为累愚。大有好笑事，略陈三五个。张公富奢华，孟子贫轗轲。只取侏儒饱，不怜方朔饿。巴歌唱者多，白雪无人和。老翁娶少妇，发白妇不耐。老婆嫁少夫，面黄夫不爱。老翁娶老婆，一一无弃背。少妇嫁少夫，两两相怜态。雍容美少年，博览诸经史。尽号曰先生，皆称为学士。未能得官职，不解秉耒耜。冬披破布衫，盖是书误己。鸟语情不堪，其时卧草庵。樱桃红烁烁，杨柳正毵毵。旭日衔青嶂，晴云洗渌潭。谁知出尘俗，驭上寒山南。昨日何悠悠，场中可怜许。上为桃李径，下作兰荪渚。复有绮罗人，舍中翠毛羽。相逢欲相唤，脉脉不能语。丈夫莫守困，无钱须经纪。养得一牸牛，生得五犊子。犊子又生儿，积数无穷已。寄语陶朱公，富与君相似。之子何惶惶，卜居须自审。南方瘴疠多，北地风霜甚。荒陬不可居，毒川难可饮。魂兮归去来，食我家园葚。昨夜梦还家，见妇机中织。驻梭如有思，擎梭似无力。呼之回面视，况复不相识。应是别多年，鬓毛非旧色。人生不满百，常怀千载忧。自身病始可，又为子孙愁。下视禾根土，上看桑树头。秤锤落东海，到底始知休。世有一等流，悠悠似木头。出语无知解，云我百不忧。问道道不会，问佛佛不求。子细推寻著，茫然一场愁。董郎年少时，出入帝京里。衫作嫩鹅黄，容仪画相似。常骑踏雪马，拂拂红尘起。观者满路傍，个是谁家子?个是谁家子，为人大被憎。痴心常愤愤，肉眼醉瞢瞢。见佛不礼佛，逢僧不施僧。唯知打大脔，除此百无能。人以身为本，本以心为柄。本在心莫邪，心邪丧本命。未能免此殃，何言懒照镜。不念金刚经，却令菩萨病。城北仲家翁，渠家多酒肉。仲翁妇死时，吊客满堂屋。仲翁自身亡，能无一人哭。吃他杯脔者，何太冷心腹。下愚读我诗，不解却嗤诮。中庸读我诗，思量云甚要。上贤读我诗，把著满面笑。杨修见幼妇，一览便知妙。自有悭惜人，我非悭惜辈。衣单为舞穿，酒尽缘歌啐。当取一腹饱，莫令两脚儽。蓬蒿钻髑髅，此日君应悔。我行经古坟，泪尽嗟存没。冢破压黄肠，棺穿露白骨。奇欠斜有瓮瓶，掁拨无簪笏。风至揽其中，灰尘乱土孛土孛。夕阳赫西山，草木光晔晔。复有朦胧处，松萝相连接。此中多伏虎，见我奋迅鬣。手中无寸刃，争不惧慑慑。出身既扰扰，世事非一状。未能舍流俗，所以相追访。昨吊徐五死，今送刘三葬。终日不得闲，为此心凄怆。有乐且须乐，时哉不可失。虽云一百年，岂满三万日。寄世是须臾，论钱莫啾唧。孝经末后章，委曲陈情毕。独坐常忽忽，情怀何悠悠。山腰云缦缦，谷口风飕飕。猿来树袅袅，鸟入林啾啾。时催鬓飒飒，岁尽老惆惆。一人好头肚，六艺尽皆通。南见驱归北，西风趁向东。长漂如泛萍，不息似飞蓬。问是何等色，姓贫名曰穷。他贤君即受，不贤君莫与。君贤他见容，不贤他亦拒。嘉善矜不能，仁徒方得所。劝逐子张言，抛却卜商语。俗薄真成薄，人心个不同。殷翁笑柳老，柳老笑殷翁。何故两相笑，俱行譣诐中。装车竞嵽嵲，翻载各泷涷。是我有钱日，恒为汝贷将。汝今既饱暖，见我不分张。须忆汝欲得，似我今承望。有无更代事，劝汝熟思量。人生一百年，佛说十二部。慈悲如野鹿，瞋忿似家狗。家狗趁不去，野鹿常好走。欲伏猕猴心，须听狮子吼。教汝数般事，思量知我贤。极贫忍卖屋，才富须买田。空腹不得走，枕头须莫眠。此言期众见，挂在日东边。寒山多幽奇，登者皆恒慑。月照水澄澄，风吹草猎猎。凋梅雪作花，杌木云充叶。触雨转鲜灵，非晴不可涉。有树先林生，计年逾一倍。根遭陵谷变，叶被风霜改。咸笑外凋零，不怜内文采。皮肤脱落尽，唯有贞实在。寒山有裸虫，身白而头黑。手把两卷书，一道将一德。住不安釜灶，行不赍衣裓。常持智慧剑，拟破烦恼贼。有人畏白首，不肯舍朱绂。采药空求仙，根苗乱挑掘。数年无效验，痴意瞋怫郁。猎师披袈裟，元非汝使物。昔时可可贫，今朝最贫冻。作事不谐和，触途成倥偬。行泥屡脚屈，坐社频腹痛。失却斑猫儿，老鼠围饭瓮。我见世间人，堂堂好仪相。不报父母恩，方寸底模样。欠负他人钱，蹄穿始惆怅。个个惜妻儿，爷娘不供养。兄弟似冤家，心中长怅怏，忆昔少年时，求神愿成长。今为不孝子，世间多此样。买肉自家噇，抹觜道我畅。自逞说喽罗，聪明无益当。牛头努目瞋，出去始时晌。择佛烧好香，拣僧归供养。罗汉门前乞，趁却闲和尚。不悟无为人，从来无相状。封疏请名僧，儭钱两三样。云光好法师，安角在头上。汝无平等心，圣贤俱不降。凡圣皆混然，劝君休取相。我法妙难思，天龙尽回向。我今稽首礼，无上法中王。慈悲大喜舍，名称满十方。众生作依怙，智慧身金刚。顶礼无所著，我师大法王。可贵天然物，独一无伴侣。觅他不可见，出入无门户。促之在方寸，延之一切处。你若不信爱，相逢不相遇。余家有一窟，窟中无一物。净洁空堂堂，光华明日日。蔬食养微躯，布裘遮幻质。任你千圣现，我有天真佛。男儿大丈夫，作事莫莽卤。劲挺铁石心，直取菩提路。邪路不用行，行之枉辛苦。不要求佛果，识取心王主。粤自居寒山，曾经几万载。任运遁林泉，栖迟观自在。寒岩人不到，白云常叆叇。细草作卧褥，青天为被盖。快活枕石头，天地任变改。可重是寒山，白云常自闲。猿啼畅道内，虎啸出人间。独步石可履，孤吟藤好攀。松风清飒飒，鸟语声口宫口宫。闲自访高僧，烟山万万层。师亲指归路，月挂一轮灯。闲游华顶上，日朗昼光辉。四顾晴空里，白云同鹤飞。世有多事人，广学诸知见。不识本真性，与道转悬远。若能明实相，岂用陈虚愿。一念了自心，开佛之知见。寒山有一宅，宅中无阑隔。六门左右通，堂中见天碧。房房虚索索，东壁打西壁。其中一物无，免被人来惜。寒到烧软火，饥来煮菜吃。不学田舍翁，广置牛庄宅。尽作地狱业，一入何曾极。好好善思量，思量知轨则。侬家暂下山，入到城隍里。逢见一群女，端正容貌美。头戴蜀样花，燕脂涂粉腻。金钏镂银朵，罗衣绯红紫。朱颜类神仙，香带氛氲气。时人皆顾盼，痴爱染心意。谓言世无双，魂影随他去。狗咬枯骨头，虚自舐唇齿。不解返思量，与畜何曾异。今成白发婆，老陋若精魅。无始由狗心，不超解脱地。一自遁寒山，养命餐山果。平生何所忧，此世随缘过。日月如逝川，光阴石中火。任你天地移，我畅岩中坐。我见世间人，茫茫走路尘。不知此中事，将何为去津。荣华能几日，眷属片时亲。纵有千斤金，不如林下贫。自闻梁朝日，四依诸贤士。宝志万回师，四仙傅大士。显扬一代教，作时如来使。造建僧伽蓝，信心归佛理。虽乃得如斯，有为多患累。与道殊悬远，折西补东尔。不达无为功，损多益少利。有声而无形，至今何处去。吁嗟贫复病，为人绝友亲。瓮里长无饭，甑中屡生尘。蓬庵不免雨，漏榻劣容身。莫怪今憔悴，多愁定损人。养女畏太多，已生须训诱。捺头遣小心，鞭背令缄口。未解乘机杼，那堪事箕帚。张婆语驴驹，汝大不如母。秉志不可卷，须知我匪席。浪造山林中，独卧盘陀石。辩士来劝余，速令受金璧。凿墙植蓬蒿，若此非有益。以我栖迟处，幽深难可论。无风萝自动，不雾竹长昏。涧水缘谁咽，山云忽自屯。午时庵内坐，始觉日头暾。忆昔遇逢处，人间逐胜游。乐山登万仞，爱水泛千舟。送客琵琶谷，携琴鹦鹉洲。焉知松树下，抱膝冷飕飕。报汝修道者，进求虚劳神。人有精灵物，无字复无文。呼时历历应，隐处不居存。叮咛善保护，勿令有点痕。去年春鸟鸣，此时思弟兄。今年秋菊烂，此时思发生。绿水千肠咽，黄云四面平。哀哉百年内，肠断忆咸京。多少天台人，不识寒山子。莫知真意度，唤作闲言语。一住寒山万事休，更无杂念挂心头。闲于石壁题诗句，任运还同不系舟。可惜百年屋，左倒右复倾。墙壁分散尽，木植乱差横。砖瓦片片落，朽烂不堪停。狂风吹蓦榻，再竖卒难成。精神殊爽爽，形貌极堂堂。能射穿七札，读书览五行。经眠虎头枕，昔坐象牙床。若无一堵物，不啻冷如霜。笑我田舍儿，头颊底絷涩。巾子未曾高，腰带长时急。非是不及时，无钱趁不及。一日有钱财，浮图顶上立。买肉血耳舌耳舌，买鱼跳鱍鱍。君身招罪累，妻子成快活。才死渠便嫁，他人谁敢遏。一朝如破床，两个当头脱。客难寒山子，君诗无道理。吾观乎古人，贫贱不为耻。应之笑此言，谈何疏阔矣。愿君似今日，钱是急事尔。从生不往来，至死无仁义。言既有枝叶，心怀便险诐。若其开小道，缘此生大伪。诈说造云梯，削之成棘刺。一瓶铸金成，一瓶埏泥出。二瓶任君看，那个瓶牢实?欲知瓶有二，须知业非一。将此验生因，修行在今日。摧残荒草庐，其中烟火蔚。借问群小儿，生来凡几日。门外有三车，迎之不肯出。饱食腹膨脝，个是痴顽物。有身与无身，是我复非我。如此审思量，迁延倚岩坐。足间青草生，顶上红尘堕。已见俗中人，灵床施酒果。昨见河边树，摧残不可论。二三余干在，千万斧刀痕。霜凋萎疏叶，波冲枯朽根。生处当如此，何用怨乾坤。余见僧繇性希奇，巧妙间生梁朝时。道子飘然为殊特，二公善绘手毫挥。逞画图真意气异，龙行鬼走神巍巍。饶邈虚空写尘迹，无因画得志公师。久住寒山凡几秋，独吟歌曲绝无忧。蓬扉不掩常幽寂，泉涌甘浆长自流。石室地炉砂鼎沸，松黄柏茗乳香瓯。饥餐一粒伽陀药，心地调和倚石头。丹丘迥耸与云齐，空里五峰遥望低。雁塔高排出青嶂，禅林古殿入虹蜺。风摇松叶赤城秀，雾吐中岩仙路迷。碧落千山万仞现，藤萝相接次连溪。千生万死凡几生，生死来去转迷情。不识心中无价宝，犹似盲驴信脚行。老病残年百有余，面黄头白好山居。布裘拥质随缘过，岂羡人间巧样模。心神用尽为名利，百种贪婪进己躯。浮生幻化如灯烬，冢内埋身是有无。世间何事最堪嗟，尽是三途造罪楂。不学白云岩下客，一条寒衲是生涯。秋到任他林落叶，春来从你树开花。三界横眠闲无事，明月清风是我家。昔年曾到大海游，为采摩尼誓恳求。直到龙宫深密处，金关锁断主神愁。龙王守护安耳里，剑客星挥无处搜。贾客却归门内去，明珠元在我心头。众星罗列夜明深，岩点孤灯月未沈。圆满光华不磨莹，挂在青天是我心。千年石上古人踪，万丈岩前一点空。明月照时常皎洁，不劳寻讨问西东。寒山顶上月轮孤，照见晴空一物无。可贵天然无价宝，埋在五阴溺身躯。我向前溪照碧流，或向岩边坐盘石。心似孤云无所依，悠悠世事何须觅。我家本住在寒山，石岩栖息离烦缘。泯时万象无痕迹，舒处周流遍大千。光影腾辉照心地，无有一法当现前。方知摩尼一颗珠，解用无方处处圆。世人何事可吁嗟，苦乐交煎勿底涯。生死往来多少劫，东西南北是谁家。张王李赵权时姓，六道三途事似麻。只为主人不了绝，遂招迁谢逐迷邪。余家本住在天台，云路烟深绝客来。千仞岩峦深可遁，万重谿涧石楼台。桦巾木屐沿流步，布裘藜杖绕山回。自觉浮生幻化事，逍遥快乐实善哉。怜底众生病，餐尝略不厌。蒸豚搵蒜酱，炙鸭点椒盐。去骨鲜鱼脍，兼皮熟肉脸。不知他命苦，只取自家甜。读书岂免死，读书岂免贫。何以好识字，识字胜他人。丈夫不识字，无处可安身。黄连搵蒜酱，忘计是苦辛。我见瞒人汉，如篮盛水走。一气将归家，篮里何曾有。我见被人瞒，一似园中韭。日日被刀伤，天生还自有。不见朝垂露，日烁自消除。人身亦如此，阎浮是寄居。切莫因循过，且令三毒祛。菩提即烦恼，尽令无有余。水清澄澄莹，彻底自然见。心中无一事，水清众兽现。心若不妄起，永劫无改变。若能如是知，是知无背面。自从到此天台境，经今早度几冬春。山水不移人自老，见却多少后生人。说食终不饱，说衣不免寒。饱吃须是饭，著衣方免寒。不解审思量，只道求佛难。回心即是佛，莫向外头看。可畏轮回苦，往复似翻尘。蚁巡环未息，六道乱纷纷。改头换面孔，不离旧时人。速了黑暗狱，无令心性昏。可畏三界轮，念念未曾息。才始似出头，又却遭沈溺。假使非非想，盖缘多福力。争似识真源，一得即永得。昨日游峰顶，下窥千尺崖。临危一株树，风摆两枝开。雨漂即零落，日晒作尘埃。嗟见此茂秀，今为一聚灰。自古多少圣，叮咛教自信。人根性不等，高下有利钝。真佛不肯认，置功枉受困。不知清净心，便是法王印。我闻天台山，山中有琪树。永言欲攀之，莫晓石桥路。缘此生悲叹，幸居将已慕。今日观镜中，飒飒鬓垂素。养子不经师，不及都亭鼠。何曾见好人，岂闻长者语。为染在薰莸，应须择朋侣。五月贩鲜鱼，莫教人笑汝。徒闭蓬门坐，频经石火迁。唯闻人作鬼，不见鹤成仙。念此那堪说，随缘须自怜。回瞻郊郭外，古墓犁为田。时人见寒山，各谓是风颠。貌不起人目，身唯布裘缠。我语他不会，他语我不言。为报往来者，可来保寒山。自在白云间，从来非买山。下危须策杖，上险捉藤攀。涧底松常翠，谿边石自斑。友朋虽阻绝，春至鸟口宫口宫。我在村中住，众推无比方。昨日到城下，却被狗形相。或嫌袴太窄，或说衫少长。挛却鹞子眼，雀儿舞堂堂。死生元有命，富贵本由天。此是古人语，吾今非谬传。聪明好短命，痴騃却长年。钝物丰财宝，醒醒汉无钱。国以人为本，犹如树因地。地厚树扶疏，地薄树憔悴。不得露其根，枝枯子先坠。决陂以取鱼，是取一期利。众生不可说，何意许颠邪。面上两恶鸟，心中三毒蛇。是渠作障碍，使你事烦拏。举手高弹指，南无佛陀耶。自乐平生道，烟萝石洞间。野情多放旷，长伴白云间。有路不通世，无心孰可攀。石床孤夜坐，圆月上寒山。大海水无边，鱼龙万万千。递互相食啖，冗冗痴肉团。为心不了绝，妄想起如烟。性月澄澄朗，廓尔照无边。自见天台顶，孤高出众群。风摇松竹韵，月现海潮频。下望青山际，谈玄有白云。野情便山水，本志慕道伦。三五痴后生，作事不真实。未读十卷书，强把雌黄笔。将他儒行篇，唤作贼盗律。脱体似蟫虫，咬破他书帙。心高如山岳，人我不伏人。解讲围陀典，能谈三教文。心中无惭愧，破戒违律文。自言上人法，称为第一人。愚者皆赞叹，智者抚掌笑。阳焰虚空花，岂得免生老。不如百不解，静坐绝忧恼。如许多宝贝，海中乘坏舸。前头失却桅，后头又无柁。宛转任风吹，高低随浪簸。如何得到岸，努力莫端坐。我见凡愚人，多畜资财谷。饮酒食生命，谓言我富足。莫知地狱深，唯求上天福。罪业如毗富，岂得免灾毒。财主忽然死，争共当头哭。供僧读文疏，空是鬼神禄。福田一个无，虚设一群秃。不如早觉悟，莫作黑暗狱。狂风不动树，心真无罪福。寄语冗冗人，叮咛再三读。劝你三界子，莫作勿道理。理短被他欺，理长不奈你。世间浊滥人，恰似黍粘子。不见无事人，独脱无能比。早须返本源，三界任缘起。清净入如流，莫饮无明水。三界人蠢蠢，六道人茫茫。贪财爱淫欲，心恶若豺狼。地狱如箭射，极苦若为当。兀兀过朝夕，都不别贤良。好恶总不识，犹如猪及羊。共语如木石，嫉妒似颠狂。不自见己过，如猪在圈卧。不知自偿债，却笑牛牵磨。人生在尘蒙，恰似盆中虫。终日行绕绕，不离其盆中。神仙不可得，烦恼计无穷。岁月如流水，须臾作老翁。寒山出此语，复似颠狂汉。有事对面说，所以足人怨。心真出语直，直心无背面。临死度奈河，谁是喽罗汉。冥冥泉台路，被业相拘绊。我见多知汉，终日用心神。岐路逞喽罗，欺谩一切人。唯作地狱滓，不修正直因。忽然无常至，定知乱纷纷。寄语诸仁者，复以何为怀。达道见自性，自性即如来。天真元具足，修证转差回。弃本却逐末，只守一场呆。世有一般人，不恶又不善。不识主人公，随客处处转。因循过时光，浑是痴肉脔。虽有一灵台，如同客作汉。常闻释迦佛，先受然灯记。然灯与释迦，只论前后智。前后体非殊，异中无有异。一佛一切佛，心是如来地。常闻国大臣，朱紫簪缨禄。富贵百千般，贪荣不知辱。奴马满宅舍，金银盈帑屋。痴福暂时扶，埋头作地狱。忽死万事休，男女当头哭。不知有祸殃，前路何疾速。家破冷飕飕，食无一粒粟。冻饿苦凄凄，良由不觉触。上人心猛利，一闻便知妙。中流心清净，审思云甚要。下士钝暗痴，顽皮最难裂。直待血淋头，始知自摧灭。看取开眼贼，闹市集人决。死尸弃如尘，此时向谁说。男儿大丈夫，一刀两段截。人面禽兽心，造作何时歇。我有六兄弟，就中一个恶。打伊又不得，骂伊又不著。处处无奈何，耽财好淫杀。见好埋头爱，贪心过罗刹。阿爷恶见伊，阿娘嫌不悦。昨被我捉得，恶骂恣情掣。趁向无人处，一一向伊说。汝今须改行，覆车须改辙。若也不信受，共汝恶合杀。汝受我调伏，我共汝觅活。从此尽和同，如今过菩萨。学业攻炉冶，炼尽三山铁。至今静恬恬，众人皆赞说。昔日极贫苦，夜夜数他宝。今日审思量，自家须营造。掘得一宝藏，纯是水精珠。大有碧眼胡，密拟买将去。余即报渠言，此珠无价数。一生慵懒作，憎重只便轻。他家学事业，余持一卷经。无心装褾轴，来去省人擎。应病则说药，方便度众生。但自心无事，何处不惺惺。我见出家人，不入出家学。欲知真出家，心净无绳索。澄澄孤玄妙，如如无倚托。三界任纵横，四生不可泊。无为无事人，逍遥实快乐。昨到云霞观，忽见仙尊士。星冠月帔横，尽云居山水。余问神仙术，云道若为比。谓言灵无上，妙药心神秘。守死待鹤来，皆道乘鱼去。余乃返穷之，推寻勿道理。但看箭射空，须臾还坠地。饶你得仙人，恰似守尸鬼。心月自精明，万象何能比。欲知仙丹术，身内元神是。莫学黄巾公，握愚自守拟。余家有一宅，其宅无正主。地生一寸草，水垂一滴露。火烧六个贼，风吹黑云雨。子细寻本人，布裹真珠尔。传语诸公子，听说石齐奴。僮仆八百人，水碓三十区。舍下养鱼鸟，楼上吹笙竽。伸头临白刃，痴心为绿珠。何以长惆怅，人生似朝菌。那堪数十年，亲旧凋落尽。以此思自哀，哀情不可忍。奈何当奈何，托体归山隐。褴缕关前业，莫诃今日身。若言由冢墓，个是极痴人。到头君作鬼，岂令男女贫。皎然易解事，作么无精神。我见黄河水，凡经几度清。水流如急箭，人世若浮萍。痴属根本业，无明烦恼坑。轮回几许劫，只为造迷盲。二仪既开辟，人乃居其中。迷汝即吐雾，醒汝即吹风。惜汝即富贵，夺汝即贫穷。碌碌群汉子，万事由天公。余劝诸稚子，急离火宅中。三车在门外，载你免飘蓬。露地四衢坐，当天万事空。十方无上下，来去任西东。若得个中意，纵横处处通。可叹浮生人，悠悠何日了。朝朝无闲时，年年不觉老。总为求衣食，令心生烦恼。扰扰百千年，去来三恶道。时人寻云路，云路杳无踪。山高多险峻，涧阔少玲珑。碧嶂前兼后，白云西复东。欲知云路处，云路在虚空。寒山栖隐处，绝得杂人过。时逢林内鸟，相共唱山歌。瑞草联谿谷，老松枕嵯峨。可观无事客，憩歇在岩阿。五岳俱成粉，须弥一寸山。大海一滴水，吸入在心田。生长菩提子，遍盖天中天。语汝慕道者，慎莫绕十缠。无衣自访觅，莫共狐谋裘。无食自采取，莫共羊谋羞。借皮兼借肉，怀叹复怀愁。皆缘义失所，衣食常不周。自羡山间乐，逍遥无倚托。逐日养残躯，闲思无所作。时披古佛书，往往登石阁。下窥千尺崖，上有云盘泊。寒月冷飕飕，身似孤飞鹤。我见转轮王，千子常围绕。十善化四天，庄严多七宝。七宝镇随身，庄严甚妙好。一朝福报尽，犹若栖芦鸟。还作牛领虫，六趣受业道。况复诸凡夫，无常岂长保。生死如旋火，轮回似麻稻。不解早觉悟，为人枉虚老。平野水宽阔，丹丘连四明。仙都最高秀，群峰耸翠屏。远远望何极，矹矹势相迎。独标海隅外，处处播嘉名。可贵一名山，七宝何能比。松月飕飕冷，云霞片片起。匼匝几重山，回还多少里。谿涧静澄澄，快活无穷已。我见世间人，生而还复死。昨朝犹二八，壮气胸襟士。如今七十过，力困形憔悴。恰似春日花，朝开夜落尔。迥耸霄汉外，云里路岧峣。瀑布千丈流，如铺练一条。下有栖心窟，横安定命桥。雄雄镇世界，天台名独超。盘陀石上坐，谿涧冷凄凄。静玩偏嘉丽，虚岩蒙雾迷。怡然憩歇处，日斜树影低。我自观心地，莲花出淤泥。隐士遁人间，多向山中眠。青萝疏麓麓，碧涧响联联。腾腾且安乐，悠悠自清闲。免有染世事，心静如白莲。寄语食肉汉，食时无逗遛。今生过去种，未来今日修。只取今日美，不畏来生忧。老鼠入饭瓮，虽饱难出头。自从出家后，渐得养生趣。伸缩四肢全，勤听六根具。褐衣随春冬，粝食供朝暮。今日恳恳修，愿与佛相遇。五言五百篇，七字七十九。三字二十一，都来六百首。一例书岩石，自夸云好手。若能会我诗，真是如来母。世事绕悠悠，贪生早晚休。研尽大地石，何时得歇头。四时周变易，八节急如流。为报火宅主，露地骑白牛。可笑五阴窟，四蛇共同居。黑暗无明烛，三毒递相驱。伴党六个贼，劫掠法财珠。斩却魔军辈，安泰湛如苏。常闻汉武帝，爰及秦始皇。俱好神仙术，延年竟不长。金台既摧折，沙丘遂灭亡。茂陵与骊岳，今日草茫茫。忆得二十年，徐步国清归。国清寺中人，尽道寒山痴。痴人何用疑，疑不解寻思。我尚自不识，是伊争得知。低头不用问，问得复何为。有人来骂我，分明了了知。虽然不应对，却是得便宜。语你出家辈，何名为出家。奢华求养活，继缀族姓家。美舌甜唇觜，谄曲心钩加。终日礼道场，持经置功课。炉烧神佛香，打钟高声和。六时学客舂，昼夜不得卧。只为爱钱财，心中不脱洒。见他高道人，却嫌诽谤骂。驴屎比麝香，苦哉佛陀耶。又见出家儿，有力及无力。上上高节者，鬼神钦道德。君王分辇坐，诸侯拜迎逆。堪为世福田，世人须保惜。下下低愚者，诈现多求觅。浊滥即可知，愚痴爱财色。著却福田衣，种田讨衣食。作债税牛犁，为事不忠直。朝朝行弊恶，往往痛臀脊。不解善思量，地狱苦无极。一朝著病缠，三年卧床席。亦有真佛性，翻作无明贼。南无佛陀耶，远远求弥勒。寒岩深更好，无人行此道。白云高岫闲，青嶂孤猿啸。我更何所亲，畅志自宜老。形容寒暑迁，心珠甚可保。岩前独静坐，圆月当天耀。万象影现中，一轮本无照。廓然神自清，含虚洞玄妙。因指见其月，月是心枢要。本志慕道伦，道伦常获亲。时逢杜源客，每接话禅宾。谈玄月明夜，探理日临晨。万机俱泯迹，方识本来人。元非隐逸士，自号山林人。仕鲁蒙帻帛，且爱裹疏巾。道有巢许操，耻为尧舜臣。猕猴罩帽子，学人避风尘。自古诸哲人，不见有长存。生而还复死，尽变作灰尘。积骨如毗富，别泪成海津。唯有空名在，岂免生死轮。今日岩前坐，坐久烟云收。一道清溪冷，千寻碧嶂头。白云朝影静，明月夜光浮。身上无尘垢，心中那更忧。千云万水间，中有一闲士。白日游青山，夜归岩下睡。倏尔过春秋，寂然无尘累。快哉何所依，静若秋江水。劝你休去来，莫恼他阎老。失脚入三途，粉骨遭千捣。长为地狱人，永隔今生道。勉你信余言，识取衣中宝。世间一等流，诚堪与人笑。出家弊己身，诳俗将为道。虽著离尘衣，衣中多养蚤。不如归去来，识取心王好。高高峰顶上，四顾极无边。独坐无人知，孤月照寒泉。泉中且无月，月自在青天。吟此一曲歌，歌终不是禅。有个王秀才，笑我诗多失。云不识蜂腰，仍不会鹤膝。平侧不解压，凡言取次出。我笑你作诗，如盲徒咏日。我住在村乡，无爷亦无娘。无名无姓第，人唤作张王。并无人教我，贫贱也寻常。自怜心的实，坚固等金刚。寒山出此语，此语无人信。蜜甜足人尝，黄蘖苦难近。顺情生喜悦，逆意多瞋恨。但看木傀儡，弄了一场困。我见人转经，依他言语会。口转心不转，心口相违背。心真无委曲，不作诸缠盖。但且自省躬，莫觅他替代。可中作得主，是知无内外。寒山唯白云，寂寂绝埃尘。草座山家有，孤灯明月轮。石床临碧沼，虎鹿每为邻。自羡幽居乐，长为象外人。鹿生深林中，饮水而食草。伸脚树下眠，可怜无烦恼。系之在华堂，肴膳极肥好。终日不肯尝，形容转枯槁。花上黄莺子，口宫口宫声可怜，美人颜似玉，对此弄鸣弦。玩之能不足，眷恋在龆年。花飞鸟亦散，洒泪秋风前。栖迟寒岩下，偏讶最幽奇。携篮采山茹，挈笼摘果归。蔬斋敷茅坐，啜啄食紫芝。清沼濯瓢钵，杂和煮稠稀。当阳拥裘坐，闲读古人诗。昔日经行处，今复七十年。故人无来往，埋在古冢间。余今头已白，犹守片云山。为报后来子，何不读古言。欲向东岩去，于今无量年。昨来攀葛上，半路困风烟。径窄衣难进，苔粘履不全。住兹丹桂下，且枕白云眠。我见利智人，观者便知意。不假寻文字，直入如来地。心不逐诸缘，意根不妄起。心意不生时，内外无余事。身著空花衣，足蹑龟毛履。手把兔角弓，拟射无明鬼。君看叶里花，能得几时好。今日畏人攀，明朝待谁扫。可怜娇艳情，年多转成老。将世比于花，红颜岂长保。画栋非吾宅，松林是我家。一生俄尔过，万事莫言赊。济渡不造筏，漂沦为采花。善根今未种，何日见生芽。出生三十年，当游千万里。行江青草合，入塞红尘起。炼药空求仙，读书兼咏史。今日归寒山，枕流兼洗耳。寒山无漏岩，其岩甚济要。八风吹不动，万古人传妙。寂寂好安居，空空离讥诮。孤月夜长明，圆日常来照。虎丘兼虎谿，不用相呼召。世间有王傅，莫把同周邵。我自遁寒岩，快活长歌笑。沙门不持戒，道士不服药。自古多少贤，尽在青山脚。有人笑我诗，我诗合典雅。不烦郑氏笺，岂用毛公解。不恨会人稀，只为知音寡。若遣趁宫商，余病莫能罢。忽遇明眼人，即自流"},
{"poem_name": "石桥", "poem_id": "mangzhong_333432", "poem_class": "芒种", "poet_dynasty": "明朝", "poet": "汤珍", "poem": "时雨如膏沐，能添竹树鲜。石桥分野望，云日澹川烟。僧笠归花外，渔舟系柳边。村村逐芒种，播谷满菑田。"},
{"poem_name": "耕图二十一首·拔秧", "poem_id": "mangzhong_258547", "poem_class": "芒种", "poet_dynasty": "宋朝", "poet": "楼璹", "poem": "新秧初出水，渺渺翠毯齐。清晨且拔擢，父子争提携。既沐青满握，再栉根无泥。及时趁芒种，散著畦东西。"},
{"poem_name": "田家新乐府·其一·秧田歌", "poem_id": "mangzhong_269184", "poem_class": "芒种", "poet_dynasty": "近现代", "poet": "金天羽", "poem": "秧针刺水绿短短，芒种未来正小满。先时浸谷播稻灰，七寸秧苗珑头展。桔槔呜，田水盈，前村后村布谷声。垄头移苗水中活，分得新秧两指掇。絮袄缠身膝上裤，脚浸波心寒到骨。雨中各唱分秧歌，头顶箬笠如盖荷。与郎戏水同双鹅，郎种二亩妾种一亩多。小姑来饷耕，肩头担饭箩，秧田乐，乐如何。"},
{"poem_name": "练圻老人农隐", "poem_id": "mangzhong_101299", "poem_class": "芒种", "poet_dynasty": "明朝", "poet": "高启", "poem": "我生不愿六国印，但愿耕种二顷田。田中读书慕尧舜，坐待四海升平年。却愁为农亦良苦，近岁征役相烦煎。养蚕唯堪了官税，卖犊未足输米钱。虬须县吏叩门户，邻犬夜吠频惊眠。雨中投泥东凿堑，冰上渡水西防边。几家逃亡闭白屋，荒村古木空寒烟。君独胡为有此乐，无乃地迩秦溪仙。门前流水野桥断，不过车马唯通船。秧风初凉近芒种，戴胜晓鸣桑头颠。短衣行陇自课作，儿子馌后妻耘前。白头虽复劳四体，若比我辈宁非贤。旅游三十不称意，年登未具粥与灊。便投笔砚把耒耜，从子共赋《豳风》篇。"},
{"poem_name": "示添丁", "poem_id": "fumu_62511", "poem_class": "父母", "poet_dynasty": "唐朝", "poet": "卢仝", "poem": "春风苦不仁，呼逐马蹄行人家。惭愧瘴气却怜我，入我憔悴骨中为生涯。数日不食强强行，何忍索我抱看满树花。不知四体正困惫，泥人啼哭声呀呀。忽来案上翻墨汁，涂抹诗书如老鸦。父怜母惜掴不得，却生痴笑令人嗟。宿舂连晓不成米，日高始进一碗茶。气力龙钟头欲白，凭仗添丁莫恼爷。"},
{"poem_name": "水夫谣", "poem_id": "fumu_21161", "poem_class": "父母", "poet_dynasty": "唐朝", "poet": "王建", "poem": "苦哉生长当驿边，官家使我牵驿船。辛苦日多乐日少，水宿沙行如海鸟。逆风上水万斛重，前驿迢迢后淼淼。半夜缘堤雪和雨，受他驱遣还复去。夜寒衣湿披短蓑，臆穿足裂忍痛何！到明辛苦无处说，齐声腾踏牵船歌。一间茅屋何所值，父母之乡去不得。我愿此水作平田，长使水夫不怨天。"},
{"poem_name": "五律·海鸥将军千古", "poem_id": "xiongxinzhuangzhi_1305", "poem_class": "雄心壮志", "poet_dynasty": "近现代", "poet": "毛泽东", "poem": "外侮需人御，将军赋采薇。师称机械化，勇夺虎罴威。浴血东瓜守，驱倭棠吉归。沙场竟殒命，壮志也无违。"},
{"poem_name": "渡辽水", "poem_id": "fumu_21164", "poem_class": "父母", "poet_dynasty": "唐朝", "poet": "王建", "poem": "渡辽水，此去咸阳五千里。来时父母知隔生，重著衣裳如送死。亦有白骨归咸阳，营家各与题本乡。身在应无回渡日，驻马相看辽水傍。"},
{"poem_name": "秦中寄远上人", "poem_id": "xiongxinzhuangzhi_600", "poem_class": "雄心壮志", "poet_dynasty": "唐朝", "poet": "孟浩然", "poem": "一丘常欲卧，三径苦无资。北土非吾愿，东林怀我师。黄金燃桂尽，壮志逐年衰。日夕凉风至，闻蝉但益悲。"},
{"poem_name": "系乐府十二首·去乡悲", "poem_id": "fumu_16305", "poem_class": "父母", "poet_dynasty": "唐朝", "poet": "元结", "poem": "踌蹰古塞关，悲歌为谁长。日行见孤老，羸弱相提将。闻其呼怨声，闻声问其方。方言无患苦，岂弃父母乡。非不见其心，仁惠诚所望。念之何可说，独立为凄伤。"},
{"poem_name": "尧歌", "poem_id": "fumu_7249", "poem_class": "父母", "poet_dynasty": "唐朝", "poet": "孟郊", "poem": "尔室何不安，尔孝无与齐。一言应对姑，一度为出妻。往辙才晚钟，还辙及晨鸡。往还迹徒新，很戾竟独迷。娥女无礼数，污家如粪泥。父母吞声哭，禽鸟亦为啼。如何天与恶，不得和鸣栖。山色挽心肝，将归尽日看。村肩篮舆子，野坐白发官。莺弄方短短，花明碎攒攒。琉璃堆可掬，琴瑟饶多欢。翠韵仙窈窕，岚漪出无端。养馆洞庭秋，响答虚吹弹。"},
{"poem_name": "闲说", "poem_id": "yingwu_21264", "poem_class": "鹦鹉", "poet_dynasty": "唐朝", "poet": "王建", "poem": "桃花百叶不成春，鹤寿千年也未神。秦陇州缘鹦鹉贵，王侯家为牡丹贫。歌头舞遍回回别，鬓样眉心日日新。鼓动六街骑马出，相逢总是学狂人。"},
{"poem_name": "送殷四葬", "poem_id": "liushui_9951", "poem_class": "流水", "poet_dynasty": "唐朝", "poet": "王维", "poem": "送君返葬石楼山，松柏苍苍宾驭还。埋骨白云长已矣，空馀流水向人间。"},
{"poem_name": "黄鹤楼", "poem_id": "liushui_287000", "poem_class": "流水", "poet_dynasty": "宋朝", "poet": "卢郢", "poem": "黄鹤何年去杳冥，高楼千载倚江城。碧云朝卷四山景，流水夜传三峡声。柳暗西州供聘望，草芳南浦遍离情。登临一晌须回首，看却乡心万感生。"},
{"poem_name": "乌夜啼·昨夜风兼雨", "poem_id": "liushui_2559", "poem_class": "流水", "poet_dynasty": "五代", "poet": "李煜", "poem": "昨夜风兼雨，帘帏飒飒秋声。烛残漏滴频欹枕，起坐不能平。世事漫随流水，算来一梦浮生。醉乡路稳宜频到，此外不堪行。"},
{"poem_name": "听蜀僧濬弹琴", "poem_id": "liushui_586", "poem_class": "流水", "poet_dynasty": "唐朝", "poet": "李白", "poem": "蜀僧抱绿绮，西下峨眉峰。为我一挥手，如听万壑松。客心洗流水，余响入霜钟。不觉碧山暮，秋云暗几重。"},
{"poem_name": "满江红·暮春", "poem_id": "liushui_1381", "poem_class": "流水", "poet_dynasty": "宋朝", "poet": "辛弃疾", "poem": "家住江南，又过了、清明寒食。花径里、一番风雨，一番狼籍。红粉暗随流水去，园林渐觉清阴密。算年年、落尽刺桐花，寒无力。庭院静，空相忆。无说处，闲愁极。怕流莺乳燕，得知消息。尺素始今何处也，彩云依旧无踪迹。谩教人、羞去上层楼，平芜碧。"},
{"poem_name": "思佳客·梦里瞢腾说梦华", "poem_id": "liushui_24984", "poem_class": "流水", "poet_dynasty": "宋朝", "poet": "张炎", "poem": "梦里瞢腾说梦华。莺莺燕燕已天涯。蕉中覆处应无鹿，汉上从来不见花。今古事，古今嗟。西湖流水响琵琶。铜驼烟雨栖芳草，休向江南问故家。"},
{"poem_name": "长沙赠衡岳祝融峰般若禅师", "poem_id": "liushui_17918", "poem_class": "流水", "poet_dynasty": "唐朝", "poet": "刘长卿", "poem": "般若公，般若公，负钵何时下祝融。归路却看飞鸟外，禅房空掩白云中。桂花寥寥闲自落，流水无心西复东。"},
{"poem_name": "山中感兴三首·山中有流水", "poem_id": "liushui_121705", "poem_class": "流水", "poet_dynasty": "宋朝", "poet": "文天祥", "poem": "山中有流水，霜降石自出。骤雨东南来，消长不终日。故人书问至，为言北风急。山深人不知，塞马谁得失。挑灯看古史，感泪纵横发。幸生圣明时，渔樵以自适。"},
{"poem_name": "病起咏菊", "poem_id": "qiufen_248482", "poem_class": "秋分", "poet_dynasty": "明朝", "poet": "沈周", "poem": "试步庭中雨迹晴，篱花黄白似相迎。病腰徙倚秋分瘦，老眼朦胧晚借明。南国金夫空倚富，东家玉女自含贞。一年一度期追慰，今怪山杯欠此情。"},
{"poem_name": "寿程彦彪签判乃翁", "poem_id": "qiufen_194794", "poem_class": "秋分", "poet_dynasty": "宋朝", "poet": "阳枋", "poem": "黄钟宫动夏秋分，夜来一雨如倾盆。从云洗尽金天浑，老星见程家门。老人降生叙南村，昔日闻名今黄论。耆英侍坐聆嘉言，八窗玲珑笑语温。千载一朝逢漆园，夹拶小涧开窗轩。云鸡月犬闻朝错，衰情晚态常相存。翠竹紫凤高胜骞，梧枝袅娜棲雏鵷。琴弹碧玉箜篌蕃，炉养白砂贤弟昆。胎仙三叠飞舞翩，玉液九转朝昆化。沆瀣为饮为饮霞为餐，菊酒酌客香盈樽。欲随枕石漱潺湲，只恐鼎养归天阍。九老图中姓字尊，月倦指点诗轻扪。莫学刘陵穷溪源。尽亲见眼前七世森仍孙。"},
{"poem_name": "和饶介之秋怀诗韵·其三", "poem_id": "qiufen_362030", "poem_class": "秋分", "poet_dynasty": "元朝", "poet": "成廷圭", "poem": "夜半金乌海上翔，行来夹日酷于霜。庭前几个芭蕉叶，未到秋分一半黄。"},
{"poem_name": "八月四日晚霹雳碎大柳木", "poem_id": "qiufen_112897", "poem_class": "秋分", "poet_dynasty": "宋朝", "poet": "楼钥", "poem": "秋分雷自合收声，白露明朝忽震霆。怪得坐中惊欲倒，邻墙老柳碎中庭。"},
{"poem_name": "赠供奉僧次融", "poem_id": "qiufen_30310", "poem_class": "秋分", "poet_dynasty": "唐朝", "poet": "姚合", "poem": "会解如来意，僧家独有君。开经对天子，骑马过声闻。本寺远于日，新诗高似云。热时吟一句，凉冷胜秋分。"},
{"poem_name": "送曹水部·其一", "poem_id": "qiufen_247176", "poem_class": "秋分", "poet_dynasty": "明朝", "poet": "边贡", "poem": "天涯离袂惜秋分，客枕无端别梦勤。尊酒一宵同听雨，扁舟何处独看云。莺花日远旗亭树，鱼菜春香水国芹。南北相望四千里，出门回首是思君。"},
{"poem_name": "拥鼻", "poem_id": "qiufen_22963", "poem_class": "秋分", "poet_dynasty": "唐朝", "poet": "韩偓", "poem": "拥鼻悲吟一向愁，寒更转尽未回头。绿屏无睡秋分簟，红叶伤心月午楼。却要因循添逸兴，若为趋竞怆离忧。殷勤凭仗官渠水，为到西溪动钓舟。"},
{"poem_name": "八月十二日夜诚斋望月", "poem_id": "qiuyue_10506", "poem_class": "秋月", "poet_dynasty": "宋朝", "poet": "杨万里", "poem": "才近中秋月已清，鸦青幕挂一团冰。忽然觉得今宵月，元不黏天独自行。"},
{"poem_name": "秋日古兰花十首·玉露金风喜乍凉", "poem_id": "qiuyue_39204", "poem_class": "秋月", "poet_dynasty": "元朝", "poet": "方回", "poem": "玉露金风喜乍凉，紫茎绿叶荐秋芳。今年最好中秋月，更着秋兰月下香。"},
{"poem_name": "寿阳曲·山市晴岚花", "poem_id": "qiuyue_13936", "poem_class": "秋月", "poet_dynasty": "元朝", "poet": "马致远", "poem": "山市晴岚花村外，草店西，晚霞明雨收天霁。四围山一竿残照里，锦屏风又添铺翠。远浦帆归夕阳下，酒旆闲，两三航未曾着岸。落花水香茅舍晚，断桥头卖鱼人散。平沙落雁南传信，北寄书，半栖近岸花汀树。似鸳鸯失群迷伴侣，两三行海门斜去。潇湘夜雨渔灯暗，客梦回，一声声滴人心碎。孤舟五更家万里，是离人几行情泪。烟寺晚钟寒烟细，古寺清，近黄昏礼佛人静。顺西风晚钟三四声，怎生教老僧禅定？渔村夕照鸣榔罢，闪暮光，绿杨堤数声渔唱。挂柴门几家闲晒网，都撮在捕鱼图上。江天暮雪天将暮，雪乱舞，半梅花半飘柳絮。江上晚来堪画处，钩鱼人一蓑归去。洞庭秋月芦花谢，客乍别，泛蟾光小舟一叶。豫章城故人来也，结末了洞庭秋月。"},
{"poem_name": "酒泉子·杨柳舞风", "poem_id": "xinghua_4007", "poem_class": "杏花", "poet_dynasty": "五代", "poet": "顾敻", "poem": "杨柳舞风，轻惹春烟残雨。杏花愁，莺正语，画楼东。锦屏寂寞思无穷，还是不知消息。镜尘生，珠泪滴，损仪容。"},
{"poem_name": "望洞庭", "poem_id": "qiuyue_1371", "poem_class": "秋月", "poet_dynasty": "唐朝", "poet": "刘禹锡", "poem": "湖光秋月两相和，潭面无风镜未磨。遥望洞庭山水翠，白银盘里一青螺。"},
{"poem_name": "玉真观", "poem_id": "qiuyue_59990", "poem_class": "秋月", "poet_dynasty": "唐朝", "poet": "李群玉", "poem": "高情帝女慕乘鸾，绀发初簪玉叶冠。秋月无云生碧落，素蕖寒露出情澜。层城烟雾将归远，浮世尘埃久住难。一自箫声飞去后，洞宫深掩碧瑶坛。"},
{"poem_name": "清明拜张二丈墓（同子柔作）", "poem_id": "xinghua_104248", "poem_class": "杏花", "poet_dynasty": "明朝", "poet": "程嘉燧", "poem": "去年寒食杏花新，扶杖犹同过北邻。酒熟欲浇中圣客，花红来哭下泉人。白杨但种看成柱，蒲柳虽存合作尘。更有伤心无可道，空山一别六回春。"},
{"poem_name": "秋宿经上人房", "poem_id": "qiuyue_32588", "poem_class": "秋月", "poet_dynasty": "唐朝", "poet": "李洞", "poem": "江房无叶落，松影带山高。满寺中秋月，孤窗入夜涛。旧真悬石壁，衰发落铜刀。卧听晓耕者，与师知苦劳。"},
{"poem_name": "河口逢江州朱道士因听琴", "poem_id": "chuan_14451", "poem_class": "船", "poet_dynasty": "唐朝", "poet": "卢纶", "poem": "庐山道士夜携琴，映月相逢辨语音。引坐霜中弹一弄，满船商客有归心。"},
{"poem_name": "菩萨蛮·人人尽说江南好", "poem_id": "chuan_2609", "poem_class": "船", "poet_dynasty": "唐朝", "poet": "韦庄", "poem": "人人尽说江南好，游人只合江南老。春水碧于天，画船听雨眠。垆边人似月，皓腕凝霜雪。未老莫还乡，还乡须断肠。"},
{"poem_name": "小桃红·湖上和刘时", "poem_id": "chuan_16118", "poem_class": "船", "poet_dynasty": "元朝", "poet": "张可久", "poem": "湖上和刘时中二首一声娇燕绿杨枝，满眼寻芳事。塔影雷峰水边寺，夕阳时，画船无数围花市。三弦玉指，双钩草字，题赠粉团儿。棹歌惊起锦鸳鸯，开宴新亭上。诗有新题酒无量，醉何妨？长吟笑倚阑干望。西湖夜凉，吴姬低唱，画舫宿荷香。"},
{"poem_name": "望江州", "poem_id": "chuan_8145", "poem_class": "船", "poet_dynasty": "唐朝", "poet": "白居易", "poem": "江回望见双华表，知是浔阳西郭门。犹去孤舟三四里，水烟沙雨欲黄昏。"},
{"poem_name": "由桂林朔漓江至兴安", "poem_id": "chuan_100909", "poem_class": "船", "poet_dynasty": "清朝", "poet": "袁枚", "poem": "江到兴安水最清，青山簇簇水中生。分明看见青山顶，船在青山顶上行。"},
{"poem_name": "迎仙客·感旧鹦鹉洲", "poem_id": "chuan_16090", "poem_class": "船", "poet_dynasty": "元朝", "poet": "张可久", "poem": "感旧鹦鹉洲，凤凰楼，十年故人怀旧游。杜陵花，陶令酒，酒病花愁，不觉的今春瘦。湖上送别钓锦鳞，棹红云，西湖画船三月春。正思家，还送人，绿满前村，烟雨江南恨。春日湖上二首雨亦奇，锦成围，笙歌满城莺燕飞。紫霞杯，金缕衣，倒著接篱，湖上山翁醉。舞绛纱，扣红牙，耳边玉人催上马。雪儿歌，苏小家，月淡梨花，醉倚秋千架。春晚看牡丹，倚阑干，宿酒乍醒攲髻鬟。燕初忙，莺正懒，帘卷轻寒，玉手调筝雁。秋夜雨乍晴，月笼明，秋香院落砧杵鸣。二三更，千万声，捣碎离情，不管愁人听。黄桂近玉阶，映瑶台，婆婆小丛岩畔栽。雁初飞，花正开，金粟如来，望月佳人拜。"},
{"poem_name": "送顾非熊秀才归丹阳", "poem_id": "chuan_21509", "poem_class": "船", "poet_dynasty": "唐朝", "poet": "王建", "poem": "江城柳色海门烟，欲到茅山始下船。知道君家当瀑布，菖蒲潭在草堂前。"},
{"poem_name": "游洞庭湖五首·其二", "poem_id": "chuan_4256", "poem_class": "船", "poet_dynasty": "唐朝", "poet": "李白", "poem": "南湖秋水夜无烟，耐可乘流直上天。且就洞庭赊月色，将船买酒白云边。"},
{"poem_name": "归阳萧寺有丁行者能修无生忍担水施僧况归命稽首作诗", "poem_id": "chuan_22634", "poem_class": "船", "poet_dynasty": "唐朝", "poet": "顾况", "poem": "化佛示持帚，仲尼称执鞭。列生御风归，饲豕如人焉。曹溪第六祖，踏碓逾三年。伊人自何方，长绶趋遥泉。开士行何苦，双瓶胝两肩。萧寺百馀僧，东厨正扬烟。露足沙石裂，外形巾褐穿。若其有此身，岂得安稳眠。独出违顺境，不为寒暑还。大圣于其中，领我心之虔。万法常空灭，无生因忍全。一国一释迦，一灯分百千。永愿遗世知，现身弥勒前。潜容偏虚空，灵响不可传。智慧舍利佛，神通自乾连。阿若憍陈如，迦叶迦旃延。左右二菩萨，文殊并普贤。身披六铢衣，亿劫为大仙。宝塔宝楼阁，重檐交梵天。譬如一明珠，共赞光白圆。天魔波旬等，降伏金刚坚。野叉罗刹鬼，亦赦尘垢缠。乃致金翅鸟，吞龙护洪渊。一十一众中，身意皆快然。八河注大海，中有楞伽船。佛法付国王，平等无颇偏。天子事端拱，大臣行其权。玉堂无蝇飞，五月冰凛筵。尽力答明主，犹自招罪愆。九族无白身，百花动婵娟。神圣恶如此，物华不能妍。禄山一微胡，驱马来自燕。宛彼宫阙丽，如何犬羊膻。苦哉千万人，流血成丹川。此辈之死后，镬汤所熬煎。业风吹其魂，猛火烧其烟。独有丁行者，无忧树枝边。市头盲老人，长者乞一钱。韬照多密用，为君吟此篇。"},
{"poem_name": "发宜兴", "poem_id": "chuan_149821", "poem_class": "船", "poet_dynasty": "宋朝", "poet": "曾几", "poem": "老境垂垂六十年，又将家上铁头船。客留阳羡只三月，归去玉溪无一钱。观水观山都废食，听风听雨不妨眠。从今布袜青鞵梦，不到张公即善权。"},
{"poem_name": "点绛唇·不用悲秋", "poem_id": "chuan_369", "poem_class": "船", "poet_dynasty": "宋朝", "poet": "苏轼", "poem": "不用悲秋，今年身健还高宴。江村海甸，总作空花观。尚想横汾，兰菊纷相半。楼船远，白云乱飞，空有年年雁。"},
{"poem_name": "西塞山怀古", "poem_id": "chuan_664", "poem_class": "船", "poet_dynasty": "唐朝", "poet": "刘禹锡", "poem": "王濬楼船下益州，金陵王气黯然收。千寻铁锁沉江底，一片降幡出石头。人世几回伤往事，山形依旧枕寒流。今逢四海为家日，故垒萧萧芦荻秋。"},
{"poem_name": "夜泊水村", "poem_id": "chuan_305", "poem_class": "船", "poet_dynasty": "宋朝", "poet": "陆游", "poem": "腰间羽箭久凋零，太息燕然未勒铭。老子犹堪绝大漠，诸君何至泣新亭。一身报国有万死，双鬓向人无再青。记取江湖泊船处，卧闻新雁落寒汀。"},
{"poem_name": "旅宿", "poem_id": "chuan_622", "poem_class": "船", "poet_dynasty": "唐朝", "poet": "杜牧", "poem": "旅馆无良伴，凝情自悄然。寒灯思旧事，断雁警愁眠。远梦归侵晓，家书到隔年。沧江好烟月，门系钓鱼船。"},
{"poem_name": "送李校书趁寒食归义兴山居", "poem_id": "chuan_9245", "poem_class": "船", "poet_dynasty": "唐朝", "poet": "白居易", "poem": "大见腾腾诗酒客，不忧生计似君稀。到舍将何作寒食，满船唯载树阴归。"},
{"poem_name": "莺啼序·残寒正欺病酒", "poem_id": "chuan_1602", "poem_class": "船", "poet_dynasty": "宋朝", "poet": "吴文英", "poem": "残寒正欺病酒，掩沈香绣户。燕来晚、飞入西城，似说春事迟暮。画船载、清明过却，晴烟冉冉吴宫树。念羁情、游荡随风，化为轻絮。十载西湖，傍柳系马，趁娇尘软雾。溯红渐、招入仙溪，锦儿偷寄幽素。倚银屏、春宽梦窄，断红湿、歌纨金缕。暝堤空，轻把斜阳，总还鸥鹭。幽兰旋老，杜若还生，水乡尚寄旅。别后访、六桥无信，事往花委，瘗玉埋香，几番风雨。长波妒盼，遥山羞黛，渔灯分影春江宿，记当时、短楫桃根渡。青楼仿佛，临分败壁题诗，泪墨惨淡尘土。危亭望极，草色天涯，叹鬓侵半苎。暗点检：离痕欢唾，尚染鲛绡，亸凤迷归，破鸾慵舞。殷勤待写，书中长恨，蓝霞辽海沈过雁，漫相思、弹入哀筝柱。伤心千里江南，怨曲重招，断魂在否？"},
{"poem_name": "秋日三首", "poem_id": "chuan_11922", "poem_class": "船", "poet_dynasty": "宋朝", "poet": "秦观", "poem": "霜落邗沟积水清，寒星无数傍船明。菰蒲深处疑无地，忽有人家笑语声。月团新碾瀹花瓷，饮罢呼儿课楚词。风定小轩无落叶，青虫相对吐秋丝。连卷雌霓小西楼，逐雨追晴意未休。安得万妆相向舞。酒酣聊把作缠头。"},
{"poem_name": "野老歌", "poem_id": "chuan_12953", "poem_class": "船", "poet_dynasty": "唐朝", "poet": "张籍", "poem": "老农家贫在山住，耕种山田三四亩。苗疏税多不得食，输入官仓化为土。岁暮锄犁傍空室，呼儿登山收橡实。西江贾客珠百斛，船中养犬长食肉。"},
{"poem_name": "浣溪沙·五两竿头风欲平", "poem_id": "chuan_187948", "poem_class": "船", "poet_dynasty": "唐朝", "poet": "唐无名氏", "poem": "五里滩头风欲平，张帆举棹觉船轻。柔橹不施停却棹，是船行。满眼风波多闪灼，看山却似走来迎。子细看山山不动，是船行。"},
{"poem_name": "送日本国僧敬龙归", "poem_id": "chuan_2650", "poem_class": "船", "poet_dynasty": "唐朝", "poet": "韦庄", "poem": "扶桑已在渺茫中，家在扶桑东更东。此去与师谁共到？一船明月一帆风。"},
{"poem_name": "移居夔州郭", "poem_id": "chuan_6256", "poem_class": "船", "poet_dynasty": "唐朝", "poet": "杜甫", "poem": "伏枕云安县，迁居白帝城。春知催柳别，江与放船清。农事闻人说，山光见鸟情。禹功饶断石，且就土微平。"},
{"poem_name": "送贺遂员外外甥", "poem_id": "chuan_9936", "poem_class": "船", "poet_dynasty": "唐朝", "poet": "王维", "poem": "南国有归舟，荆门溯上流。苍茫葭菼外，云水与昭丘。樯带城乌去，江连暮雨愁。猿声不可听，莫待楚山秋。"},
{"poem_name": "汴河怀古二首", "poem_id": "chuan_2743", "poem_class": "船", "poet_dynasty": "唐朝", "poet": "皮日休", "poem": "万艘龙舸绿丝间，载到扬州尽不还。应是天教开汴水，一千余里地无山。尽道隋亡为此河，至今千里赖通波。若无水殿龙舟事，共禹论功不较多。"},
{"poem_name": "宿湖中", "poem_id": "chuan_8236", "poem_class": "船", "poet_dynasty": "唐朝", "poet": "白居易", "poem": "水天向晚碧沉沉，树影霞光重叠深。浸月冷波千顷练，苞霜新橘万株金。幸无案牍何妨醉，纵有笙歌不废吟。十只画船何处宿，洞庭山脚太湖心。"},
{"poem_name": "送朝长史赴荆南旧幕", "poem_id": "chuan_14363", "poem_class": "船", "poet_dynasty": "唐朝", "poet": "卢纶", "poem": "元瑜思旧幕，几夜梦旌旃。暑退蒹葭雨，秋生鼓角天。月明三峡路，浪里九江船。□□□□□，□□□□□。"},
{"poem_name": "江东", "poem_id": "chuan_5078", "poem_class": "船", "poet_dynasty": "唐朝", "poet": "李商隐", "poem": "惊鱼拨剌燕翩翾，独自江东上钓船。今日春光太漂荡，谢家轻絮沈郎钱。"},
{"poem_name": "风流子·吴越东风起", "poem_id": "chuan_23955", "poem_class": "船", "poet_dynasty": "宋朝", "poet": "朱敦儒", "poem": "吴越东风起，江南路，芳草绿争春。倚危楼纵目，绣帘初卷，扇边寒减，竹外花明。看西湖、画船轻泛水，茵幄稳临津。嬉游伴侣，两两携手，醉回别浦，歌遏南云。有客愁如海，江山异，举目暗觉伤神。空想故园池阁，卷地烟尘。但且恁、痛饮狂歌，欲把恨怀开解，转更销魂。只是皱眉弹指，冷过黄昏。"},
{"poem_name": "人日立春", "poem_id": "lichun_340125", "poem_class": "立春", "poet_dynasty": "明朝", "poet": "文彭", "poem": "佳辰爱人日，况复立春时。节喜三阳至，羹传七菜宜。未吟高适句，且赋道衡诗。莫谓家乡近，终成两地思。"},
{"poem_name": "玉楼春·立春日", "poem_id": "lichun_23713", "poem_class": "立春", "poet_dynasty": "宋朝", "poet": "毛滂", "poem": "小园半夜东风转。吹皱冰池云母面。晓披阊阖见朝阳，知向碧阶添几线。小烟弄柳晴先暖。残雪禁梅香尚浅。殷勤洗拂旧东君，多少韶华聊借看。"},
{"poem_name": "朝中措·丙午立春大雪是岁十二月九日丑时立春", "poem_id": "lichun_25971", "poem_class": "立春", "poet_dynasty": "宋朝", "poet": "范成大", "poem": "东风半夜度关山，和雪到阑干。怪见梅梢未暖，情知柳眼犹寒。青丝菜甲，银泥饼饵，随分杯盘。已把宜春缕胜，更将长命题幡。"},
{"poem_name": "早发沭阳", "poem_id": "lichun_375368", "poem_class": "立春", "poet_dynasty": "清朝", "poet": "郑梁", "poem": "立春早起沭阳程，衾薄空舆梦不成。浅水无桥牵马渡，晓星如月照人行。"},
{"poem_name": "十二月十六日立春", "poem_id": "lichun_124836", "poem_class": "立春", "poet_dynasty": "宋朝", "poet": "晁说之", "poem": "今年立春常年殊，要乘生气克胡雏。铁骑一岁再渡河，青帝宁不行天诛。相公庙略托诸天，亚辅割地甘丘墟。天穷地蹙否极泰，王城门开阳光舒。天子当阳朝万国，不击土牛击群狐。青青原野无横歛，四民安乐祖宗初。"},
{"poem_name": "蒿", "poem_id": "lichun_297800", "poem_class": "立春", "poet_dynasty": "宋朝", "poet": "周吟轩", "poem": "野蔬出芋惯寒酸，羹绿虀黄顿顿餐。直到新年立春日，却无生菜上春盘。"},
{"poem_name": "立春日感怀", "poem_id": "lichun_23691", "poem_class": "立春", "poet_dynasty": "明朝", "poet": "于谦", "poem": "年去年来白发新，匆匆马上又逢春。关河底事空留客？岁月无情不贷人。一寸丹心图报国，两行清泪为思亲。孤怀激烈难消遣，漫把金盘簇五辛。"},
{"poem_name": "立春一日江村偶兴", "poem_id": "lichun_63164", "poem_class": "立春", "poet_dynasty": "唐朝", "poet": "李郢", "poem": "旧历年光看卷尽，立春何用更相催。江边野店寒无色，竹外孤村坐见梅。山雪乍晴岚翠起，渔家向晚笛声哀。南州近有秦中使，闻道胡兵索战来。"},
{"poem_name": "立春", "poem_id": "lichun_115564", "poem_class": "立春", "poet_dynasty": "宋朝", "poet": "吴芾", "poem": "老夫近日苦多屯，且喜来朝已立春。但得余殃随腊去，敢图好事逐年新。湖山入眼风光好，亲旧论心气味真。更若此身无疾疚，快哉天地一閒人。"},
{"poem_name": "陌上桑", "poem_id": "meinanzi_64", "poem_class": "美男子", "poet_dynasty": "汉朝", "poem": "日出东南隅，照我秦氏楼。秦氏有好女，自名为罗敷。罗敷喜（善）蚕桑，采桑城南隅。青丝为笼系，桂枝为笼钩。头上倭堕髻，耳中明月珠。缃绮为下裙，紫绮为上襦。行者见罗敷，下担捋髭须。少年见罗敷，脱帽著帩头。耕者忘其犁，锄者忘其锄。来归相怨怒，但坐观罗敷。使君从南来，五马立踟蹰。使君遣吏往，问是谁家姝？“秦氏有好女，自名为罗敷。”“罗敷年几何？”“二十尚不足，十五颇有余”。使君谢罗敷：“宁可共载不？”罗敷前置辞：“使君一何愚！使君自有妇，罗敷自有夫。东方千余骑，夫婿居上头。何用识夫婿？白马从骊驹，青丝系马尾，黄金络马头；腰中鹿卢剑，可值千万余。十五府小吏，二十朝大夫，三十侍中郎，四十专城居。为人洁白晰，鬑鬑颇有须。盈盈公府步，冉冉府中趋。坐中数千人，皆言夫婿殊。”"},
{"poem_name": "荣华乐", "poem_id": "meinanzi_5458", "poem_class": "美男子", "poet_dynasty": "唐朝", "poet": "李贺", "poem": "鸢肩公子二十馀，齿编贝，唇激朱。气如虹霓，饮如建瓴，走马夜归叫严更。径穿复道游椒房，龙裘金玦杂花光。玉堂调笑金楼子，台下戏学邯郸倡。口吟舌话称女郎，锦袪绣面汉帝旁。得明珠十斛，白璧一双，新诏垂金曳紫光煌煌。马如飞，人如水，九卿六官皆望履。将回日月先反掌，欲作江河唯画地。峨峨虎冠上切云，竦剑晨趋凌紫氛。绣段千寻贻皂隶，黄金百镒贶家臣。十二门前张大宅，晴春烟起连天碧。金铺缀日杂红光，铜龙啮环似争力。瑶姬凝醉卧芳席，海素笼窗空下隔。丹穴取凤充行庖，玃玃如拳那足食。金蟾呀呀兰烛香，军装武妓声琅珰。谁知花雨夜来过，但见池台春草长。嘈嘈弦吹匝天开，洪崖箫声绕天来。天长一矢贯双虎，云弝绝骋聒旱雷。乱袖交竿管儿舞，吴音绿鸟学言语。能教刻石平紫金，解送刻毛寄新兔。三皇皇后七贵人，五十校尉二将军。当时飞去逐彩云，化作今日京华春。"},
{"poem_name": "戊午腊月立春日携诸小妇及幼稚儿孙从游西园戏笔", "poem_id": "lichun_372406", "poem_class": "立春", "poet_dynasty": "明朝", "poet": "张萱", "poem": "戊午正月春已立，腊月又逢立春日。一年却立两年春，狼藉春光费收拾。西园望春春可怜，骊峰之下榕溪边。山光水色各自媚，绿情红意殊争妍。园公不为春烦恼，亦同儿女寻芳草。夜来微雨洒轻尘，柴关落叶何须扫。为园久拟鹿门山，釜鬲宜安竹石间。我好楼居楼百尺，移家长欲掩柴关。今日柴关且休掩，老人欲识春风面。旧寒未去新暖来，窥人柳眼微微展。芒童昨日街头游，社鼓蜂蜂迎土牛。春光不作俗人眼，先到园公百尺楼。百尺楼前春似海，儿孙竞逐春游队。穿花绕竹舞青幡，欲与东皇作光彩。乍雨乍晴春正浓，携儿抱女步芳丛。孙曾幼稚十七八，共手牵衣问阿翁。阿翁明年六十二，小星三人百零四。白发羞簪綵胜花，金钗却帖宜春字。春盘黄韭攒青蒿，饼如茧纸滑如膏。素手纤纤捲片玉，瓮头乳压珍珠槽。一妇当筵将进酒，持螯一妇小垂手。分甘亭外斗春妍，子子孙孙前致寿。凭栏一妇抱女儿，眉颦不是东家施。劝翁再进一杯酒，子酌孙斟翁莫辞。东唤阿翁西唤祖，两两三三作跳虎。一闻梨栗皆向前，諠腾似学斑衣舞。园公捧腹更掀髯，起舞欲共春风颠。人间官爵信如梦，眼底儿孙大值钱。盘旋共绕庭前树，兄呼妹唤频相语。一儿仰面问阿妳，今日春来在何处。阿妳笑请园公听，狡黠此子真宁馨。园公语尔春消息，双树林中鸟一声。又问园公春有几，连臂骈肩皆侧耳。园公别有许多春，不向芳菲斗红紫。欣欣三妇更持杯，共喜园公笑口开。不学杜陵憨老子，逢春犹忆两京梅。吁嗟乎，鼎鼎百年皆扰扰，閒来始觉青春好。青春莫笑白头人，白头能共青春老。努力须勤明岁耕，防饥幸结今年麨。乐莫乐兮，年年此日醉花前，父祖曾玄同一笑。"},
{"poem_name": "杂曲", "poem_id": "lichun_189354", "poem_class": "立春", "poet_dynasty": "南北朝", "poet": "徐陵", "poem": "倾城得意已无俦。洞房连阁未消愁。宫中本造鸳鸯殿。为谁新起凤凰楼。绿黛红颜两相发。千娇百念情无歇。舞衫回袖胜春风。歌扇当窗似秋月。碧玉宫妓自翩妍。绛树新声最可怜。张星旧在天河上。从来张姓本连天。二八年时不忧度。旁边得宠谁相妬。立春历日自当新。正月春幡底须故。流苏锦帐挂香囊。织成罗幌隐灯光。只应私将琥珀枕。暝暝来上珊瑚床。"},
{"poem_name": "偈颂二十二首·始见腊月初", "poem_id": "lichun_281238", "poem_class": "立春", "poet_dynasty": "宋朝", "poet": "释道生", "poem": "始见腊月初，立春又四日。白日走波波，肚里黑似漆。擂鼓上堂来，一字说不出。"},
{"poem_name": "白石郎曲", "poem_id": "meinanzi_194168", "poem_class": "美男子", "poet_dynasty": "宋朝", "poet": "郭茂倩", "poem": "白石郎，临江居。前导江伯后从鱼。积石如玉，列松如翠。郎艳独绝，世无其二。"},
{"poem_name": "湖上", "poem_id": "chuan_186104", "poem_class": "船", "poet_dynasty": "宋朝", "poet": "徐元杰", "poem": "花开红树乱莺啼，草长平湖白鹭飞。风日晴和人意好，夕阳箫鼓几船归。"},
{"poem_name": "枫桥夜泊", "poem_id": "chuan_697", "poem_class": "船", "poet_dynasty": "唐朝", "poet": "张继", "poem": "月落乌啼霜满天，江枫渔火对愁眠。姑苏城外寒山寺，夜半钟声到客船。"},
{"poem_name": "杂剧·西游记·第一本", "poem_id": "chuan_23662", "poem_class": "船", "poet_dynasty": "元朝", "poet": "杨景贤", "poem": "湛露尧蓂一叶新宝筵祥霭丽仙宸三元同降天王节万国均瞻化日春第一折之官逢盗(观世音上，云)旃檀紫竹隔凡尘，七宝浮屠五色新。佛号自称观自在，寻声普救世间人。老僧南海普陀洛伽山七珍八宝寺紫竹旃檀林居住，西天我佛如来座下上足徒弟。得真如正遍知觉，自佛入涅槃后，我等皆成正果。涅槃者，乃无生无死之地。见今西天竺有《大藏金经》五千四十八卷，欲传东土，争奈无个肉身幻躯的真人阐扬。如今诸佛议论，着西天毗庐伽尊者托化于中国海州弘农县陈光蕊家为子，长大出家为僧，往西天取经阐教。争奈陈光蕊有十八年水灾，老僧已传法旨于沿海龙王随所守护，自有个保他的道理。不因三藏西天去，那得金经东土来。(陈光蕊引夫人上，云)几年积学老明经，一举高标上甲名。金牒两朝分铁券，玉壶千尺倚冰清。下官姓陈名萼，字光蕊，淮阴海州弘农人也。妻殷氏，乃大将殷开山之女。下官自幼以儒业进身，一举成名，得授洪州知府。欲待携家之任，争奈夫人有八个月身孕。知会已去了，不敢迟留，来到江口百花店上，暂停一二日，寻个稳当船儿，却往洪州去。(做对夫人云)夫人，夜来我买得一尾金色鲤鱼。欲要安排他，其鱼忽然眨眼。我闻鱼眨眼必龙也，随即纵之于江去了。(夫人云)相公说的是也。咱着王安去觅船，明日早行。(唱)【仙吕】【赏花时】放鱼的都言子产良，射虎的皆称周处强。你之任到他乡，买得活鱼尚不忍坏，今恩足以及禽兽矣。百姓行必有个主张，咱两个携手上河梁。(下)(水手刘洪上，云)自家姓刘名洪，专在江上打劫为活。我虽然如此，不曾做歹勾当。不敢大街走，则向小巷闯。小心怕官府，不做歹勾当。门外卖私盐，院后合私酱。做些小经营，不做歹勾当。撑船载商贾，江水正浩荡。见财便生心，命向江中丧。只是这几般，不做歹勾当。算命买卦，合有一拳财分，有个好媳妇分，不知这姻缘在那里？打当下船，看有甚人来？(王安上，云)相公夫人着我觅一个船，我是第一个仔细的。这江边有一只船，梢公在那里？(刘做应科)(王云)俺相公除洪州知府，带夫人上任去。我看你也是本分人，你肯去么？(刘背云)天那，这拳财在这里了。(对王云)小人正是洪州人，在这里专载客商官长郎中。你作成小人，小人到那里，有好公事，我来投奔你。(王云)咱一同去来。(下)(陈光蕊同夫人上，云)俺在这酒务儿里等着王安觅船去，怎生不见来？(夫人云)此一行，奈妾有八个月身孕，惟恐路上艰难。(陈云)夫人放心，吉人自有天相。(夫人云)到这里也没奈何了。(唱)【仙吕】【点绛唇】从离乡闾，到于此处，千余路。水涌山铺，掩映着白蘋渡。【混江龙】这里有船无路，玉骢不惯识西湖。乡关何处？烟景模糊。一片锦帆云外落，千重绣岭望中舒。江声汹涌，风力喧呼，犹怀着千古英雄怒。这山见几番白发，这水换几遍皇都。(陈云)打酒来。(夫人云)路途上少饮。(陈云)世间万事，惟酒消除。(夫人唱)【油葫芦】你道是万事无过酒破除，你不曾读《大禹谟》？禹恶旨酒而好善言，进来的美酒禁入皇都。你今日白衣应举思高步，恰便似黄鹂出谷迁乔木。今日受三品职，全凭你满腹书。布衣中跳到洪州路，倒不如借住在步兵厨。【天下乐】你恨不得解珮留琴当剑沽，全不学三闾楚大夫，叹独醒满朝都是酒徒。习池边颓了季伦，竹林中迷了夷甫。这两个好饮的君子，到如今，播清风一万古。(王安引刘洪见科)(王云)这梢公是洪州人，至本分，俺雇他船去。(陈云)好个梢子。(夫人云)这人敢不中？(王云)小人眼里识人，夫人放心。(夫人唱)【村里迓鼓】听了他语言无味，觑了他面色可恶！(陈云)夫人，你多事，你是汉时许负？(夫人唱)我虽不是汉时许负，端详了是个不良人物。你看他胁肩谄笑，趋前退后，张皇失错。(王云)夫人，我认得人。(夫人唱)聪明的王伯当，(陈云)不妨事。(夫人唱)糊突了裴闻喜，休送了孤寒鲁义姑，恁堤防着船到江心漏苦。【元和令】料心肠似蝎毒，看眼脑似狼顾。(陈云)娘子，灰头草面不打扮，偿或江上遇着相知朋友，怎生厮见？(夫人唱)路途中何须用巧妆梳，金凤翘珠络索？却不道周亡殷破越倾吴，都则因美艳妹。【上马娇】想当日妲己又俗，褒姒又愚。西子有妖术，累朝把家邦来误。可正是，美女累其夫。【幺】他每送了百二山河壮帝居，愿及早到洪都。俺三口别无眷属，无金无玉，有官有禄。受天子御前除。【游四门】除俺做洪州知府教风俗，(刘云)小人正是本处人。(夫人唱)你正是本乡居。着殷勤相公亲抬举，免税脱丁夫。咱两口，都不会说嚣虚。(刘云)多谢夫人。禀老爷，好顺风，请早些下船罢。(陈同夫人下船，分付开船科)(刘云)不免扯起篷来。(夫人唱)【胜葫芦】则见他风顺帆开船去速，更疾似马和车。(刘做推抢科)(夫人唱)俺歹煞是洪州民父母，你怎敢推前抢后，你来我去？(陈云)夫人，才下船要利市，饶他初犯罢。(夫人云)相公说那里话。常言道君子断其初。(刘做住船、抛石科)(推王安下水科)(夫人叫云)王安那里？(王云)我眼里认得人，夫人。(刘云)来到大姑山脚下。相公，你前生少欠我的。你的家缘过活妻子，都是我受用。明年这早晚是你的死忌。你死了呵，我与你追荐，累七念经□□□个慈悲的好人。(陈云)那梢子，我与你有甚冤仇，害我性命？(刘云)这里呵，放你不过了。(陈做抱夫人哭科)(夫人唱)【后庭花】这厮去绿杨堤停了棹橹，黄芦岸持着刀斧。红蓼滩人踪少，白蘋渡船舰疏。阁不住泪如珠，(刘做揪陈科)(夫人唱)他把他头梢揪住。风悄悄水声幽蒲苇枯，云漭漭碧天遥雁影孤，冷清清露华浓月色浮，明朗朗银河现星斗铺。(刘推陈下水科)(夫人做倒科)(唱)【青哥儿】呀！急煎煎无一个亲人相护，(刘做扯科)紧邦邦扯住了衣服，哎，你个粪土之墙不可木亏，又无甚钱物。杀坏他身躯，倾陷了俺儿夫，强要他媳妇。天意何如？人命何辜？哎！你个柳盗跖哥哥忒心毒，怎下得浪淘淘流将他去？(夫人做跳水，刘扯住科)(刘云)我单为你坏了你丈夫，你肯与我为妻，我将你丈夫宣命，依旧做洪州府尹，你依旧做夫人。倘若不从，一刀两段。(夫人背云)我死不争，争奈有八个月身孕，未知是男是女，久以后丈夫冤仇，着谁人报得？罢、罢、罢我且暂时随顺了他，待分娩之后，再作区处。(对刘云)兀那刘洪，我随顺你，则要你依我两件事：等我分娩了身孕，男儿三年孝满，恰好孩儿三岁，我便和你做夫妻。(刘云)好、好，且到晚夕商量。刘洪生平愿足也。(夫人做放声哭科)【尾声】拆散了美满并头莲，接上这热莽连枝树，你愿足咱心未足。鸱枭难和莺燕侣，厕坑里蛆怎和你似水如鱼。若是到洪都，佥押文书，甚的是六案须知和裣目？这一个屈死的风流丈夫，偷生的愚痴拙妇，谁想俺死和生的夫妇到头疏？第二折逼母弃儿(龙王上，云)误入尘寰醉碧桃，泾阳宫殿冷鲛绡。不因子产行仁政，难免公厨银镂刀。小圣南海小龙，为赴分龙宴饮酒醉了，化作一尾金色鲤鱼，卧于沙上，被渔人获之，卖于百花店。有陈光蕊者，买而放之于江，此恩未尝报得，不想此人被水贼刘洪推在水中，又有观音法旨，令某等水神随所守护。被小圣救入水晶宫殿，待十八年后，复着他夫妻父子团圆。渔翁市上卖金鳞，放我全身入海津。其子剑诛无义汉，我将金赠有恩人。(下)(刘洪上，云)垂垂金带挂银鱼，那识前朝史共书。公事问明如彻底，一生只怕问穿窬。自从劫杀陈光蕊，我将他官诰之任。本妇生得个孩儿，我想要这贼种怎么？我在这江边住坐，若有些跷蹊，不是好事，必须斩草除根，春到萌芽不发。(下)(龙王上，云)夜来观音法旨云：毗庐伽尊者今日有难，分付巡海夜叉，沿江水神，紧紧的防护者。(下)(夫人抱孩儿上，云)自从被贼徒坏了男儿，我得了个孩儿，今朝满月，贼汉逼临我抛在江里。待不依来，和我也要杀坏。我死了呵，谁与我男儿报仇？则索依着他。儿呵，也是我出于无奈。(唱)【中吕】【粉蝶儿】满腹离愁，诉苍天不能答救，俺一家儿和你有甚冤仇？淹杀我儿夫，奸淫他媳妇，又待废他亲生的骨肉。那贼汉劣心肠火上浇油，不依从恐遭毒手。【醉春风】烧一陌断肠钱，酹三杯离恨酒。滔滔雪浪大江中，陈光蕊呵，你魂灵儿敢有、有！我有一个大梳匣，将孩儿安在里面，将两三根木头儿，将蔑子缚着，可以浮将去。匣子里安藏，水波边抛弃，陈光蕊呵，你在那浪花中等候。【迎仙客】心肝浑似摘，我泪点卒难收，将这乳食儿再三滴入口。若流过蓼花滩，芦叶洲，休着当住石头，天那，则愿得渔父每争相救。我将金钗两股，约重四两，缚在孩儿身上。长江大海龙神圣众，可怜孤子咱！【石榴花】愿龙神保佑莫迟留，休着鱼鳖等闲瞅。鼋鼍蛟蜃莫追逐，到瓜州渡口，有人亲救。对天祷告还生受，保护得他速见东流。金钗两股牢拴就，抵多少骑鹤上扬州。【斗鹌鹑】恁娘那里望眼将穿，俺儿大灵魂儿尚有。儿呵，则愿得性命完全，精神抖擞。恰便似红叶儿飘香出御沟，淹淹地伴野鸥。俺孩儿身向低行，谁肯道恩从亡流？我将衫儿摅下一块来，咬破我小拇指尖，写着孩儿生月年纪，仁者怜而救之。【上小楼】咬破我这纤纤指头，一任淋淋血溜。摅一缕白练，写两行红字，赴万顷清流。将匣缝儿塞，匣盖儿缚，包袱儿紧扣，我须关防得宋水屑不漏。【幺】虽然是木漆匣，看承做竹叶舟。则要稳稳当当，渺渺茫茫，荡荡悠悠。天地祚，祖宗扶，神明相祐，但活得几岁也罢，谁敢望赛锾铿般百千长寿？(刘内云)不撇下，则管在那里怎么？(夫人唱)【十二月】他那里呱呱叫吼，我这里急急抽头。将匣子轻抬手，近着这沙岸汀洲。哭声哀猿闻肠断，匣影孤鱼见应愁。【尧民歌】儿呵，趁着这一江春水向东流，离子上源头则愿你有下场头。蒹葭寒水泛轻鸥，恰便似杨柳西风送行舟。(内做催科)休则管逼逐，别离几样忧，如摘下心肝上肉。(做放科)【般涉调】【耍孩儿】淹淹直向江心溜，揾泪血凝眸早去久。普天上似我的有几人愁，望孩儿恨不的也化做石头。心如快鹞拖着线，身似游鱼吞了钩。泪滴满江妃袖，儿呵，飘飘荡荡，娘呵，切切忧忧。【幺】咽不下心内苦，遮不了脸上羞。怀耽十月干生受，一个赤子入井谁人救？一个红粉迸波那个瞅？今日肉落在猫儿。做儿的花飘泛水，做娘的几时得叶落归秋。【尾声】跛弓鞋恰转身，回胭领再瞬眸。这一个锁离愁的匣子儿索是劳台候，望着那流水斜阳路儿上走。第三折江流认亲(龙王引卒上，云)圣僧罗汉落水。水卒，你与我腾云驾雾，扛抬到金山寺前去者。(下)(渔人上，云)新妇矶头眉黛愁，女儿浦口眼波秋。青箬笠前无限事，绿蓑衣底一时休。天明也，俺打鱼去来。呀！兀那沙滩上火起，向前去看咱。元来是一个匣儿，里面不知甚么东西？且待我打开来看。呀！是一个小孤儿，不知是何妖怪？将去见长老去来。(下)(丹霞禅师上，云)一住金山十数春，眼前景物逐时新。长江后浪催前浪，一替新人换旧人。老僧丹霞禅师，乃庐山五祖之弟子，在于金山一住数年。昨日伽蓝相报，有西天毗庐伽尊者，今日早至。分付知客侍者，撞钟焚香迎接者。(渔人持匣上，做相见科)今早小人打鱼，见沙滩焰起，去看时，却是个漆匣儿，内有一个小孩儿，与长老看，莫不是妖精怪物么？(丹霞云)将来看，好个孩儿。寒光闪烁，异香馥人。内有金钗二股，血书一封，上写道：\"殷氏血书。此子之父，乃海州弘农人也，姓陈名萼，字光蕊。官拜洪州知府。携家之任，买舟得江上刘洪者，将夫推堕水中，冒名作洪州知府。有夫遗腹之子，就任所生。得满月，贼人逼迫，投之于江。金钗二股，血书一封。仁者怜而救之。此子贞观三年十月十五日子时建生。别无名字，唤作江流。\"呀！十一月十五日投之于江，今日是十六日，况值寒冬天道，一夜至此，岂非异人乎？必伽蓝所报者是也。渔翁，这金钗与恁，将去买酒吃。寺外山前人家，新没了孩儿的娘母有乳者，我将盘缠去，与老僧抬举者。(渔人谢了，下)(丹霞云)老僧将此血书藏下，待此子成人，着他寻亲报仇雪恨者。(下)(刘洪上，云)念佛修行去诵经，谁知处处有神明。平生不作亏心事，半夜敲门不吃惊。自从害了陈光蕊，冒任一年，便动了残疾致仕。本在江边住坐，放债为活。那人心已死了，他又无些枝叶，这件事稳稳当当了。他常劝我看经作善事，我也依着他，他也敬重我。我本不曾在他行做歹勾当。城内寻几个相知，饮酒去也。(下)(丹霞禅师上，云)白发萧萧两鬓边，青山绿水即依然。人生何异南柯梦，捻指光阴十八年。老僧丹霞是也。自幼收得江流儿，七岁能文，十五岁无经不通，本宗性命，了然洞彻。老僧与他法名玄奘。玄者妙也，奘者大也，大得玄妙之机，是以名曰玄奘。今年十八岁！提调满寺大众。夜来伽蓝报云：\"此子时节到也。当报仇雪恨去。\"唤玄奘来！(唐僧上，云)小僧玄奘是也。师父呼唤，须索走一遭。(做见科，丹霞云)玄奘，你今年几岁也。(唐僧云)小僧那里得知？今年说道十八岁也。(丹霞云)你姓甚么？(唐僧云)小僧自幼师父抬举，知他姓甚么？(丹霞云)今年时节到了。我对你说：你父亲姓陈名萼，字光蕊，海州弘农人也。应举及第，得洪州太守之职。母殷氏怀妊你八个月，携家之任，江上遇贼刘洪，将你父亲推堕水中，将你母亲为其妻子，冒任洪州知府。就任所生你。方及满月，贼汉逼迫，将你投之于江。汝母咬破指尖，修血书一封，上写着你年月。打鱼的江上拾得个匣儿，匣儿内藏着你。我收留，长成十八岁也，合报父母之仇去。从头一一记者，你可去先报了生身的慈亲，却来报养身的师父。(唐僧做气倒科)(救醒科)(丹霞云)孩儿呵，我从头细说根由，你须当用意追求。不争你一时气死，谁报你父母的冤仇？则就今日与你收拾盘缠，便索登程。只是一件，那厮在彼处十八年，广有手足。寻见你母亲，星夜回来，老僧和你去。(唐僧拜，云)若非吾师抬举，玄奘焉有今日？此恩生死难忘。则就今日脚跟高系鹭鸶腿，纸被牢拴蜘蛛腰。望插竿吃饭，听钟鼓打眠。便往洪州走一遭。(下)(丹霞云)玄奘去了。老僧从今后，伏枕朝朝生去梦，倚栏日日盼归舟。(下)(夫人上，云)自从抛弃了孩儿，屈指早十八年也。这贼汉也吃我降伏那性下来，每日入城饮酒，今日又去也。我这几日耳热眼跳，神思不安，不知为何？则因思想丈夫与孩儿，恹恹成病。几时是我不烦恼的日子也？痛杀我也。儿呵，(唱)【商调】【集贤宾】你趁着那碧澄澄大江东去得紧，如失却宝和珍。白日里鱼行虾队，到晚来鹭友鸥群。黑蒙蒙翠雾连山，白漭漭雪浪堆银。则俺那跳龙门的丈夫转世稳便，重生上八岁为人。目穷明月渡，肠断碧天云。【逍遥乐】倚危楼高峻，瞑眩药难痊，志诚心较谨。(唐僧扮行脚僧上，云)来到洪州。问人来，旧太守陈光蕊家，在江边黑楼子内便是。惭愧，有他呵便，有我的母亲。来到也，这个便是。我叫一声：阿弥陀佛。(夫人唱)见一个小沙弥来往踅开门，叫一声阿弥陀佛心意全真。策杖移踪似有因，恰便是塑来的诸佛世尊。师父，俺家里斋来。(唐僧云)有布施么？(夫人唱)有做袈裟的绸绢，供佛像的斋粮，御严寒的衲裙。(唐僧云)娘子难消。(夫人云)师父从那里来？(唐僧云)我从金山寺来。(夫人云)金山寺至此，几日可到？(唐僧云)风顺二十日可到，风不顺一月可到。那金山寺是大刹，万众可容。(夫人云)自来说金山寺是个大刹所在。【金菊香】金山来此二三旬，宝殿能容千万人。问讯向前礼数勤，觑了他清气逼人，恰便是一溪流水彻云根。这和倘好似我陈光蕊男儿也呵！【梧叶儿】眉眼全相似，身材忒煞真，霞脸绛丹唇，莫不是石上三生梦，天台一化身？我心下自如亲。师父，你法算多少了？(唐僧云)小僧年一十八岁也。(夫人云)俺孩儿在时，也一十八岁。儿呵，你随着十八年波翻浪滚。师父，你几年上出家来？俗姓甚？有亲也无亲？【醋葫芦】我问你何处是家？那个是亲？几年上落发做僧人？(唐僧云)出母胞胎，便做僧人。(夫人唱)出胞胎便怎生离世尘？也是你前生有分，便是离母腹中出家，也须索有你爷娘。与我从头一一说缘因。(唐僧云)我父姓陈，母姓殷。(夫人唱)【幺】他道是父姓陈，母姓殷。为官为吏是当军？(唐僧云)我父亲任洪州太守。(夫人唱)几年上此间来治民？(唐僧云)贞观三年八月间，被贼人劫杀在江中了也。(夫人唱)则一句道的我心迷眼晕，他道是江上遇着强人。(夫人云)你怎生得活来？(唐僧云)小僧其时在母腹中八个月。(夫人云)你如何知道来？(唐僧云)小僧那里知道！俺师父丹霞禅师说：金山下打鱼的拾得一漆匣，内有金钗二股，血书一封。长老收留抬举，七岁读书，十五岁通经，今年十八岁，着我来洪州寻母亲。(夫人唱)【幺】听说绝口内词，扫除了心上尘。幽幽的顶门上去了三魂，元来是仁流儿远乡来认亲。(唐僧云)娘子，好要便宜也，我怎生是恁孩儿？(夫人唱)是小的每言多语峻，告吾师心下莫生嗔。师父，你休怒。你那血书，曾将来么？(唐僧云)我偌多田地来，指甚么为题？(夫人云)你有血书，我有抄的墨书。你听我念\"此子之父，乃海州弘农人也，姓陈名萼，字光蕊，官拜洪州知府。携家之任，买舟得江上刘洪者，将夫推堕水中，冒名作洪州知府。有夫遗腹之子，就任所生。得满月，贼人逼迫，投之于江。金钗二股，血书一封。仁者怜而救之。此子贞观三年十月十五日子时建生。别无名字，唤作江流。\"(唐僧、夫人做抱哭科)(夫人唱)【幺】尘昏了老绢帛，金黄了旧血痕。这的是一番提起一番新，与我那十八年的泪珠都征了本。善和恶在乎方寸，恰便似花开枯树再逢春。孩儿，这贼手足较多，休中他的机关。我收拾盘缠就下船。星夜回金山寺去，请师父引你来，报仇雪恨。【仙吕】【后庭花】我这里收拾下金共银，则要你早分一个冤与恩。俺孩儿经卷能成事，陈光蕊呵，你说甚文章可立身？莫因循，疾忙前进。下水船风力稳，报仇心如箭紧，去程忙似火焚。【柳叶儿】我又想当年时分，哭啼啼送你到江滨。今日个蒲帆百尺西风顺，休辞困，暂劳神，天那，谁承望血修书弄假成真？(唐僧云)则就今日拜辞母亲，便回金山寺去也。(下)(夫人云)孩儿去了。恐贼汉回来，我且入内去。【商调】【浪里来】才得见掌上珍，又提起心头闷。今宵何处去安身？明日里风波可又无定准。眼睁睁看的他有家难奔，空着我断肠人送断肠人。(下)第四折擒贼雪仇(虞世南上，云)尧舜遗风此日回，民逢贞观乐悠哉。半生功入千年史，五马官因七步才。小官虞世南。方今唐太宗皇帝即位，贞观二十一年，小官官拜翰林应奉。为江上鼠贼伤人，御笔点差我为洪州太守。今日升堂坐衙，看有甚么人来。(丹霞引唐僧上，云)老僧离了金山寺，和玄奘来至洪州。洪州太守虞世南和老僧有一面之交，引着玄奘告状去。(做见科)(虞云)久不见尊师颜范，今日从何而至？(丹霞云)老僧自金山来，有事干渎相公。(虞云)有甚事？(丹霞云)此僧是老僧的弟子。其先海州弘农人也，父姓陈名萼，字光蕊，母殷氏，贞观三年除本处太守。彼时此子在母腹中八个月，江上被水贼刘洪将父推之于江，将其母收之，冒名之任。此子在此间生得满月，贼令投于江内，一夜流至金山。老僧夜得异梦，明早渔者获而献于寺中。匣内有殷氏血书一封，记其子之年月日时。老僧衰怜，令山下人家抬举，七岁入寺读书，十五岁通经忏，今年十八岁。老僧对他说破前因，行脚至此，寻着他母亲。此贼尚在，特来告相公，与这孩儿做主咱。(虞云)某为水贼兴发，御笔点差本处为太守。城边有贼不知，要我怎么？老僧一一言罢，下官细细详听。疾忙唤当厅祗候，快去点门外弓兵。不用枪刀显露，则将暗器潜行。拿将贼汉到官，按律法明正典刑。(并下)(刘洪引夫人上，云)夜来酒多了几杯，今日身子困卷，起不来。娘子，你熬些粥汤儿与我吃。(夫人做出外科)孩儿去经两月，音信不闻。这贼汉害酒在家，若来时正好。谁想有今日也呵？(唱)【双调】【新水令】则俺那困龙儿须有上天时，成了我报冤仇丈夫之志。寸心浑似火，两鬓渐成丝。往常时我貌比花枝，体若凝脂，今日个裙掩过两三祬。夜来灯花爆，今日灵鹊噪。孩儿敢待来也。【驻马听】鹊噪花枝，报仇恨的孩儿敢来到此。龙蟠泥滓，受辛勤娘母困于斯。这贼汉孽罐儿满了，想天公不受半分私，则怕阎王注定三更死，这厮怎能勾亡正寝、全四肢？少不得一刀两段诛在都市。(唐僧引公人做拿住科)(刘云)娘子，我也无歹处，你救我咱。(夫人唱)【雁儿落】神道般官吏使，虎狼般公人至。(刘云)到官休说你的事出来，我也是有情分的人。(夫人唱)我不申口内言，你自想心间事。(虚下)(虞世南同丹霞上，云)长老放心，拿将此贼来。(唐僧引公人拿刘洪同夫人上)(夫人云)妾身殷开山之女，被此贼所害，相公已知了也。(唱)【得胜令】长老便是正名师，(刘云)那得小和尚来告状，他是谁？(夫人唱)天网恢恢，疏而不漏，这个是江流的小孩儿。今日个死草重交翠，残花再发枝。当时，已趁英雄志，你不索寻思，则要你填还俺夫婿死。(刘洪供状科)大人问刘洪端的，小人专在江边做贼。见财物便去伤人，那管他东西南北。陈光蕊运蹇时乖，着王安雇咱船只。一见他媳妇丰姿，又爱他钱财段匹。将主仆命丧江心，把媳妇与咱配匹。冒宣命竟到洪州，做太守全无人识。三个月生下江流，逼他向江中弃掷。不期死里逃生，今日与咱对敌。江流儿，你为亲爷害晚爷，这供状桩桩是实。(虞云)孤即引此贼，直至大江水。尖刀剖其腹，俘献陈光蕊。(做引贼至江科)(设香灯，读祭文科)维贞观二十一年春三月朔日，男玄奘谨以清酌庶羞，致祭于亡考洪州知府府君之灵曰：人之父母，皆得供养。嗟我亡考，一无所向。孤子为僧，复仇江上。母氏归宁，父魂飘荡。斩贼献俘，不胜悲怆。江风萧萧，江水荡漾。涤牲在俎，置酒于盎。府君有灵，来兹昭降。哀哉尚飨。(夫人唱)【川拨棹】江上设灵祠，用三牲作祭祀。浪卷风嘶，风袅杨枝。(龙王、夜叉背陈光蕊上)(夫人惊，云)哑，孩儿，远远望见江面上，是你父亲的灵魂来了。(唐僧云)这就是我父亲？(夫人唱)鬼吏参差，簇捧着屈死的孤穷秀士。十八年霜雪姿，我苍颜他似旧时。(虞云)哑，异哉！这是陈光蕊？有鬼！有鬼！(陈云)我不是鬼！我不是鬼！(虞云)既不是鬼，请上涯来，(做见科)(做抱哭科)(夫人云)相公，你被刘洪推在水中，怎生得活来？(陈云)我曾买鱼眨眼，放之于江，因此龙王养我在水晶宫内十八年。观音佛旨，着我回于阳世。这小和尚是谁？(夫人云)就是你孩儿，今日来报仇雪恨。(做哭科)(做谢虞科)(夫人唱)【七兄弟】他说罢口内词，官人每三思，一个个痛嗟咨。(观音佛上高垛，云)众官见老僧么？(众做拜科)(观音云)长安城中，今夏大旱。可着玄奘赴京师，祈雨救民。我佛有五千四十八卷《大藏金经》，要来东土，单等玄奘来。虞太守听我叮咛：依老僧国祚安宁。陈光蕊全家封赠，唐三藏西天取经。(下)(夫人唱)云头上显出白衣衣，市廛间诛了绿林儿，贼巢中趁了红裙志。【梅花酒】都赖着佛旨，水府内为师，早地上当时，尘世上官司。那海龙王报救命恩，小和尚说因缘事。上八年离城市，离城市到龙祠，到龙祠住偌时，住偌时再回之。【收江南】呀！今日个大官司输与小孩儿，小孩儿亏杀老禅师，老禅师慧眼识天时。观音佛法旨，着取西天经卷到京师。正名贼刘洪杀秀士老和尚救江流观音佛说因果陈玄奘大报仇"},
{"poem_name": "菩萨蛮·元夕立春", "poem_id": "lichun_25903", "poem_class": "立春", "poet_dynasty": "宋朝", "poet": "范成大", "poem": "雪林一夜收寒了，东风恰向灯前到。今夕是何年，新春新月圆。绮丛香雾隔。犹记疏狂客。留取缕金＿。夜蛾相并看。"},
{"poem_name": "赠韦七赞善", "poem_id": "chuan_6116", "poem_class": "船", "poet_dynasty": "唐朝", "poet": "杜甫", "poem": "乡里衣冠不乏贤，杜陵韦曲未央前。尔家最近魁三象，时论同归尺五天。北走关山开雨雪，南游花柳塞云烟。洞庭春色悲公子，鰕菜忘归范蠡船。"},
{"poem_name": "浪淘沙·北戴河", "poem_id": "chuan_183", "poem_class": "船", "poet_dynasty": "近现代", "poet": "毛泽东", "poem": "大雨落幽燕，白浪滔天，秦皇岛外打鱼船。一片汪洋都不见，知向谁边？往事越千年，魏武挥鞭，东临碣石有遗篇。萧瑟秋风今又是，换了人间。"},
{"poem_name": "人日立春记苦雨无冰", "poem_id": "lichun_40225", "poem_class": "立春", "poet_dynasty": "元朝", "poet": "方回", "poem": "三十七日昼夜雨，中间一雪终无冰。今日立春遇人日，问天肯晴天不应。东南我记前庚子，徽城纸包馈杭米。乞人抢夺人食人，旱极西湖乾见底。今我七十四岁翁，苟全性命遨春风。略雪不冰又庚子，幸而去年秋犹丰。西湖莫作痴猫守，紫阳山下可归否。天终不杀如心人，有钱买花仍买酒。"},
{"poem_name": "六年立春日人日作", "poem_id": "lichun_8699", "poem_class": "立春", "poet_dynasty": "唐朝", "poet": "白居易", "poem": "二日立春人七日，盘蔬饼饵逐时新。年方吉郑犹为少，家比刘韩未是贫。乡园节岁应堪重，亲故欢游莫厌频。试作循潮封眼想，何由得见洛阳春。"},
{"poem_name": "壬午除夕四首·半月之前已立春", "poem_id": "lichun_109057", "poem_class": "立春", "poet_dynasty": "明朝", "poet": "曹学佺", "poem": "半月之前已立春，春光犹自隔河津。漫言今夜须牢守，放着年光已七旬。"},
{"poem_name": "立春吴体", "poem_id": "lichun_333316", "poem_class": "立春", "poet_dynasty": "明朝", "poet": "荪谷", "poem": "江东客里逢立春，节物风光愁杀人。盘中生菜不可食，门前柳条还欲颦。悠悠西塞独身远，杳杳南国多兵尘。中兴宗社大臣在，怅望涕泪沾衣巾。"},
{"poem_name": "题海屋横箫图寿翟寅菽襟兄老亲家六十有一", "poem_id": "lichun_372382", "poem_class": "立春", "poet_dynasty": "明朝", "poet": "张萱", "poem": "戊午立春才五日，南极一星高熠熠。光铓直射丰水湖，为照华堂开绮席。华堂绮席祝冈陵，老人星是少微星。家声不堕文侯相，世业仍传广汉经。忆我当年谐凤侣，邯郸道上吹箫处。君生半载我亦生，更喜逢君为友婿。君如隐鹄我如虹，君今矍铄我龙钟。若问画眉京兆笔，空惭偕老鹿门翁。女择婿兮儿择妇，玉种蓝田持作斧。朱陈幸结旧邢谭，泉石寻盟新肺胕。老我多年已毁车，羡君此日尚冠儒。锦缠数入徐娘馆，泥饮频倾孙楚垆。呼儿移棹携春酒，登堂酌酒为君寿。娇歌妙舞酒千巡，綵笔瑶图歌一首。图中仙子踏春潮，独跨虾蟆弄玉箫。但得千秋长对酒，何须一品更当朝。白鹤峰头春正好，南飞一鹤来蓬岛。传言海屋正添筹，岁岁花前人不老。劝君更进紫霞觞，玉箫吹月奏霓裳。愿君努力三万六千日，与君同醉三万六千场。"},
{"poem_name": "立春前七日闻有预作春盘邀客者戏作", "poem_id": "lichun_36223", "poem_class": "立春", "poet_dynasty": "宋朝", "poet": "陆游", "poem": "蓼芽蔬甲簇青红，盘箸纷纷笑语中。一饼不分空恨望，暮年知有几春风？"},
{"poem_name": "宫词（梨园子弟以下四十一首一作王珪诗）", "poem_id": "lichun_188000", "poem_class": "立春", "poet_dynasty": "五代", "poet": "花蕊夫人", "poem": "五云楼阁凤城间，花木长新日月闲。三十六宫连内苑，太平天子住昆山。会真广殿约宫墙，楼阁相扶倚太阳。净甃玉阶横水岸，御炉香气扑龙床。龙池九曲远相通，杨柳丝牵两岸风。长似江南好风景，画船来去碧波中。东内斜将紫禁通，龙池凤苑夹城中。晓钟声断严妆罢，院院纱窗海日红。殿名新立号重光，岛上亭台尽改张。但是一人行幸处，黄金阁子锁牙床。夹城门与内门通，朝罢巡游到苑中。每日日高祗候处，满堤红艳立春风。厨船进食簇时新，侍宴无非列近臣。日午殿头宣索鲙，隔花催唤打鱼人。立春日进内园花，红蕊轻轻嫩浅霞。跪到玉阶犹带露，一时宣赐与宫娃。三面宫城尽夹墙，苑中池水白茫茫。直从狮子门前入，旋见亭台绕岸傍。离宫别院绕宫城，金版轻敲合凤笙。夜夜月明花树底，傍池长有按歌声。御制新翻曲子成，六宫才唱未知名。尽将觱篥来抄谱，先按君王玉笛声。旋移红树斫新苔，宣使龙池更凿开。展得绿波宽似海，水心楼殿胜蓬莱。太虚高阁凌虚殿，背倚城墙面枕池。诸院各分娘子位，羊车到处不教知。修仪承宠住龙池，扫地焚香日午时。等候大家来院里，看教鹦鹉念新诗。才人出入每参随，笔砚将行绕曲池。能向彩笺书大字，忽防御制写新诗。六宫官职总新除，宫女安排入画图。二十四司分六局，御前频见错相呼。春风一面晓妆成，偷折花枝傍水行。却被内监遥觑见，故将红豆打黄莺。殿前排宴赏花开，宫女侵晨探几回。斜望花开遥举袖，传声宣唤近臣来。小球场近曲池头，宣唤勋臣试打球。先向画楼排御幄，管弦声动立浮油。供奉头筹不敢争，上棚等唤近臣名。内人酌酒才宣赐，马上齐呼万岁声。殿前宫女总纤腰，初学乘骑怯又娇。上得马来才欲走，几回抛鞚抱鞍桥。自教宫娥学打球，玉鞍初跨柳腰柔。上棚知是官家认，遍遍长赢第一筹。翔鸾阁外夕阳天，树影花光远接连。望见内家来往处，水门斜过罨楼船。内家追逐采莲时，惊起沙鸥两岸飞。兰棹把来齐拍水，并船相斗湿罗衣。新秋女伴各相逢，罨画船飞别浦中。旋折荷花伴歌舞，夕阳斜照满衣红。少年相逐采莲回，罗帽罗衫巧制裁。每到岸头长拍水，竞提纤手出船来。早春杨柳引长条，倚岸沿堤一面高。称与画船牵锦缆，暖风搓出彩丝绦。内家宣锡生辰宴，隔夜诸宫进御花。后殿未闻宫主入，东门先报下金车。端午生衣进御床，赭黄罗帕覆金箱。美人捧入南薰殿，玉腕斜封彩缕长。选进仙韶第一人，才胜罗绮不胜春。重教按舞桃花下，只踏残红作地裀。侍女争挥玉弹弓，金丸飞入乱花中。一时惊起流莺散，踏落残花满地红。七宝阑干白玉除，新开凉殿幸金舆。一沟泛碧流春水，四面琼钩搭绮疏。山楼彩凤栖寒月，宴殿金麟吐御香。蜀锦地衣呈队舞，教头先出拜君王。天外明河翻玉浪，楼西凉月涌金盆。香销甲乙床前帐，宫锁玲珑闭殿门。细风奇支叶撼宫梧，早怯秋寒著绣繻。玉宇无人双燕去，一弯新月上金枢。夜寒金屋篆烟飞，灯烛分明在紫微。漏永禁宫三十六，燕回争踏月轮归。晓吹翩翩动翠旗，炉烟千叠瑞云飞。何人奏对偏移刻，御史天香隔绣衣。金井秋啼络纬声，出花宫漏报严更。不知谁是金銮直，玉宇沉沉夜气清。内庭秋燕玉池东，香散荷花水殿风。阿监采菱牵锦缆，月明犹在画船中。东宫花烛彩楼新，天上仙桥上锁春。偏出六宫歌舞奏，嫦娥初到月虚轮。纱幔薄垂金麦穗，帘钩纤挂玉葱条。楼西别起长春殿，香碧红泥透蜀椒。翠华香重玉炉添，双凤楼头晓日暹。扇掩红鸾金殿悄，一声清跸卷珠帘。金作蟠龙绣作麟，壶中楼阁禁中春。君王避暑来游幸，风月横秋气象新。清晓自倾花上露，冷侵宫殿玉蟾蜍。擘开五色销金纸，碧锁窗前学草书。翠钿贴靥轻如笑，玉凤雕钗袅欲飞。拂晓贺春皇帝阁，彩衣金胜近龙衣。琐声金彻阁门环，帘卷珍珠十二间。别殿春风呼万岁，中丞新押散朝班。鸡人报晓传三唱，玉井金床转辘轳。烟引御炉香绕殿，漏签初刻上铜壶。御按横金殿幄红，扇开云表露天容。太常奏备三千曲，乐府新调十二钟。宫女熏香进御衣，殿门开锁请金匙。朝阳初上黄金屋，禁夜春深昼漏迟。三月金明柳絮飞，岸花堤草弄春时。楼船百戏催宣赐，御辇今年不上池。内人稀见水秋千，争擘珠帘帐殿前。第一锦标谁夺得，右军输却小龙船。夜色楼台月数层，金猊烟穗绕觚棱。重廊屈折连三殿，密上真珠百宝灯。天门晏闭九重关，楼倚银河气象间。一点星球重绛阙，五云仙仗下蓬山。禁里春浓蝶自飞，御蚕眠处弄新丝。碧窗尽日教鹦鹉，念得君王数首诗。斗草深宫玉槛前，春蒲如箭荇如钱。不知红药阑干曲，日暮何人落翠钿。太液波清水殿凉，画船惊起宿鸳鸯。翠眉不及池边柳，取次飞花入建章。御座垂帘绣额单，冰山重叠贮金盘。玉清迢递无尘到，殿角东西五月寒。春心滴破花边漏，晓梦敲回禁里钟。十二楚山何处是，御楼曾见两三峰。博山夜宿沈香火，帐外时闻暖凤笙。理遍从头新上曲，殿前龙直未交更。春殿千官宴却归，上林莺舌报花时。宣徽旋进新裁曲，学士争吟应诏诗。钓线沈波漾彩舟，鱼争芳饵上龙钩。内人急捧金盘接，拨剌红鳞跃未休。蕙炷香销烛影残，御衣熏尽辄更阑。归来困顿眠红帐，一枕西风梦里寒。东宫降诞挺佳辰，少海星边拥瑞云。中尉传闻三日宴，翰林当撰洗儿文。酒库新修近水傍，泼醅初熟五云浆。殿前供御频宣索，追入花间一阵香。白藤花限白银花，閤子门当寝殿斜。近被宫中知了事，每来随驾使煎茶。西球场里打球回，御宴先于苑内开。宣索教坊诸伎乐，傍池催唤入船来。昭仪侍宴足精神，玉烛抽看记饮巡。倚赖识书为录事，灯前时复错瞒人。后宫阿监裹罗巾，出入经过苑囿频。承奉圣颜忧误失，就中长怕内夫人。管弦声急满龙池，宫女藏钩夜宴时。好是圣人亲捉得，便将浓墨扫双眉。密室红泥地火炉，内人冬日晚传呼。今宵驾幸池头宿，排比椒房得暖无？画船花舫总新妆，进入池心近岛傍。松柏楼窗楠木板，暖风吹过一团香。三清台近苑墙东，楼槛层层映水红。尽日绮罗人度曲，管弦声在半天中。安排诸院接行廊，外槛周回十里强。青锦地衣红绣毯，尽铺龙脑郁金香。安排竹栅与笆篱，养得新生鹁鸽儿。宣受内家专喂饲，花毛间看总皆知。年初十五最风流，新赐云鬟便上头。按罢霓裳归院里，画楼云阁总重修。金画香台出露盘，黄龙雕刻绕朱阑。焚修每遇三元节，天子亲簪白玉冠。六宫一例鸡冠子，新样交镌白玉花。欲试澹妆兼道服，面前宣与唾盂家。三月樱桃乍熟时，内人相引看红枝。回头索取黄金弹，绕树藏身打雀儿。小小宫娥到内园，未梳云鬓脸如莲。自从配与夫人后，不使寻花乱入船。锦城上起凝烟阁，拥殿遮楼一向高。认得圣颜遥望见，碧阑干映赭黄袍。水车踏水上宫城，寝殿檐头滴滴鸣。助得圣人高枕兴，夜凉长作远滩声。平头船子小龙床，多少神仙立御旁。旋刺篙竿令过岸，满池春水蘸红妆。苑东天子爱巡游，御岸花堤枕碧流。新教内人供射鸭，长将弓箭绕池头。罗衫玉带最风流，斜插银篦慢裹头。闲向殿前骑御马，挥鞭横过小红楼。沉香亭子傍池斜，夏日巡游歇翠华。帘畔玉盆盛净水，内人手里剖银瓜。薄罗衫子透肌肤，夏日初长板阁虚。独自凭阑无一事，水风凉处读文书。婕妤生长帝王家，常近龙颜逐翠华。杨柳岸长春日暮，傍池行困倚桃花。月头支给买花钱，满殿宫人近数千。遇著唱名多不语，含羞走过御床前。小雨霏微润绿苔，石楠红杏傍池开。一枝插向金瓶里，捧进君王玉殿来。锦鳞跃水出浮萍，荇草牵风翠带横。恰似金梭撺碧沼，好题幽恨写闺情。春天睡起晓妆成，随侍君王触处行。画得自家梳洗样，相凭女伴把来呈。舞头皆著画罗衣，唱得新翻御制词。每日内庭闻教队，乐声飞上到龙墀。春早寻花入内园，竞传宣旨欲黄昏。明朝驾幸游蚕市，暗使毡车就苑门。半夜摇船载内家，水门红蜡一行斜。圣人正在宫中饮，宣使池头旋折花。春日龙池小宴开，岸边亭子号流杯。沈檀刻作神仙女，对捧金尊水上来。梨园子弟簇池头，小乐携来候宴游。旋炙银笙先按拍，海棠花下合梁州。慢梳鬟髻著轻红，春早争求芍药丛。近日承恩移住处，夹城里面占新宫。别色官司御辇家，黄衫束带脸如花。深宫内院参承惯，常从金舆到日斜。日高房里学围棋，等候官家未出时。为赌金钱争路数，专忧女伴怪来迟。摴蒱冷澹学投壶，箭倚腰身约画图。尽对君王称妙手，一人来射一人输。慢揎红袖指纤纤，学钓池鱼傍水边。忍冷不禁还自去，钓竿常被别人牵。宣城院约池南岸，粉壁红窗画不成。总是一人行幸处，彻宵闻奏管弦声。丹霞亭浸池心冷，曲沼门含水脚清。傍岸鸳鸯皆著对，时时出向浅沙行。杨柳阴中引御沟，碧梧桐树拥朱楼。金陵城共滕王阁，画向丹青也合羞。晚来随驾上城游，行到东西百子楼。回望苑中花柳色，绿阴红艳满池头。牡丹移向苑中栽，尽是藩方进入来。未到末春缘地暖，数般颜色一时开。明朝腊日官家出，随驾先须点内人。回鹘衣装回鹘马，就中偏称小腰身。盘凤鞍鞯闪色妆，黄金压胯紫游缰。自从拣得真龙种，别置东头小马坊。翠辇每从城畔出，内人相次簇池隈。嫩荷花里摇船去，一阵香风逐水来。高烧红烛点银灯，秋晚花池景色澄。今夜圣人新殿宿，后宫相竞觅祇承。苑中排比宴秋宵，弦管挣摐各自调。日晚阁门传圣旨，明朝尽放紫宸朝。夜深饮散月初斜，无限宫嫔乱插花。近侍婕妤先过水，遥闻隔岸唤船家。宫娥小小艳红妆，唱得歌声绕画梁。缘是太妃新进入，座前颁赐小罗箱。池心小样钓鱼船，入玩偏宜向晚天。挂得彩帆教便放，急风吹过水门前。傍池居住有渔家，收网摇船到浅沙。预进活鱼供日料，满筐跳跃白银花。秋晚红妆傍水行，竞将衣袖扑蜻蜓。回头瞥见宫中唤，几度藏身入画屏。御沟春水碧于天，宫女寻花入内园。汗湿红妆行渐困，岸头相唤洗花钿。亭高百尺立春风，引得君王到此中。床上翠屏开六扇，折枝花绽牡丹红。内人承宠赐新房，红纸泥窗绕画廊。种得海柑才结子，乞求自送与君王。翡翠帘前日影斜，御沟春水浸成霞。侍臣向晚随天步，共看池头满树花。金碧阑干倚岸边，卷帘初听一声蝉。殿头日午摇纨扇，宫女争来玉座前。嫩荷香扑钓鱼亭，水面文鱼作队行。宫女齐来池畔看，傍帘呼唤勿高声。新翻酒令著词章，侍宴初闻忆却忙。宣使近臣传赐本，书家院里遍抄将。寒食清明小殿旁，彩楼双夹斗鸡场。内人对御分明看，先赌红罗被十床。寝殿门前晓色开，红泥药树间花栽。君王未起翠帘卷，又发宫人上直来。海棠花发盛春天，游赏无时引御筵。绕岸结成红锦帐，暖枝犹拂画楼船。日晚宫人外按回，自牵骢马出林隈。御前接得高叉手，射得山鸡喜进来。朱雀门高花外开，球场空阔净尘埃。预排白兔兼苍狗，等候君王按鹘来。会仙观内玉清坛，新点宫人作女冠。每度驾来羞不出，羽衣初著怕人看。老大初教学道人，鹿皮冠子澹黄裙。后宫歌舞今抛掷，每日焚香事老君。法云寺里中元节，又是官家诞降辰。满殿香花争供养，内园先占得铺陈。金章紫绶选高班，每每东头近圣颜。才艺足当恩宠别，只堪供奉一场闲。内人深夜学迷藏，遍绕花丛水岸傍。乘兴忽来仙洞里，大家寻觅一时忙。小院珠帘著地垂，院中排比不相知。羡他鹦鹉能言语，窗里偷教鸲鹆儿。岛树高低约浪痕，苑中斜日欲黄昏。树头木刻双飞鹤，荡起晴空映水门。大臣承宠赐新庄，栀子园东柳岸傍。今日圣恩亲幸到，板桥头是读书堂。树叶初成鸟护窠，石榴花里笑声多。众中遗却金钗子，拾得从他要赎么？小殿初成粉未干，贵妃姊妹自来看。为逢好日先移入，续向街西索牡丹。内人相续报花开，准拟君王便看来。逢著五弦琴绣袋，宜春院里按歌回。巡吹慢遍不相和，暗数看谁曲校多。明日梨花园里见，先须逐得内家歌。黄金合里盛红雪，重结香罗四出花。一一傍边书敕字，中官送与大臣家。宫人早起笑相呼，不识阶前扫地夫。乞与金钱争借问，外头还似此间无？小随阿姊学吹笙，见好君王赐与名。夜拂玉床朝把镜，黄金殿外不教行。日高殿里有香烟，万岁声长动九天。妃子院中初降诞，内人争乞洗儿钱。宫花不共外花同，正月长生一半红。供御樱桃看守别，直无鸦鹊到园中。殿前铺设两边楼，寒食宫人步打球。一半走来争跪拜，上棚先谢得头筹。大仪前日暖房来，嘱向朝阳乞药栽。敕赐一窠红踯躅，谢恩未了奏花开。御前新赐紫罗襦，步步金阶上软舆。宫局总来为喜乐，院中新拜内尚书。鹦鹉谁教转舌关，内人手里养来奸。语多更觉承恩泽，数对君王忆陇山。分朋闲坐赌樱桃，收却投壶玉腕劳。各把沈香双陆子，局中斗累阿谁高。禁寺红楼内里通，笙歌引驾夹城东。裹头宫监堂前立，手把牙鞘竹弹弓。舞来汗湿罗衣彻，楼上人扶下玉梯。归到院中重洗面，金花盆里泼银泥。宿妆残粉未明天，总立昭阳花树边。寒食内人长白打，库中先散与金钱。众中偏得君王笑，偷把金箱笔砚开。书破红蛮隔子上，旋推当直美人来。水中芹叶土中花，拾得还将避众家。总待别人般数尽，袖中拈出郁金芽。玉箫改调筝移柱，催换红罗绣舞筵。未戴柘枝花帽子，两行宫监在帘前。窗窗户户院相当，总有珠帘玳瑁床。虽道君王不来宿，帐中长是炷牙香。"},
{"poem_name": "甲子雨", "poem_id": "lichun_39776", "poem_class": "立春", "poet_dynasty": "元朝", "poet": "方回", "poem": "紫阳元日得晴日，晓鹊声边骈贺客。玉梅烂漫照椒觞，尽我真珠红一石。祁山山下初立春，马上送迎逢故人。故人挈榼藉芳划，啼鸟游丝天气新。吟鞭转入西江路，宝月欲圆碧霄暮。南方战罢闻者喜，尽道上元仍甲子。卒然军兴由盗兴，千里无烟况有灯。鸡犬逃生且未暇，上元之雨吾何憎。万马还营速须早，放与田家蚕麦好。甲子之雨恐不可，听彼谣言愁杀我。"},
{"poem_name": "自湘川东下立春泊夏口阻风登孙权城", "poem_id": "lichun_25826", "poem_class": "立春", "poet_dynasty": "唐朝", "poet": "罗隐", "poem": "吴门此去逾千里，湘浦离来想数旬。只见风师长占路，不知青帝已行春。危怜坏堞犹遮水，狂爱寒梅欲傍人。事往时移何足问，且凭村酒暖精神。"},
{"poem_name": "移官万安道中", "poem_id": "lichun_71778", "poem_class": "立春", "poet_dynasty": "宋朝", "poet": "赵蕃", "poem": "立春今几日，特色已全回。青入株株柳，芳残树树梅。自由人历落，莫怨马虺{尬介换贵}。总是天涯客，何伤岁尽来。"},
{"poem_name": "牧牛词", "poem_id": "lichun_278732", "poem_class": "立春", "poet_dynasty": "宋朝", "poet": "王恕", "poem": "童儿长成何所求，农家职守惟牧牛。春风著物百草长，驱牛啮草来沙洲。童知牛性不择草，遇丰茸处俱堪留。乘闲好弄三孔笛，绿杨影里声悠悠。天上日车休轣辘，少待吾牛饱其腹。牛得饱兮安吾心，牛不饱兮愧吾牧。不施鞭朴牛驯扰，顺牛之性无机巧。牛蹄行，牛尾摇，背上闲闲立春鸟。高下陂陀任所之，牛日服兮牛不知。呜呼司牧尽如此，人间那受饥寒死！"},
{"poem_name": "立春日酬钱员外曲江同行见赠", "poem_id": "lichun_8131", "poem_class": "立春", "poet_dynasty": "唐朝", "poet": "白居易", "poem": "下直遇春日，垂鞭出禁闱。两人携手语，十里看山归。柳色早黄浅，水文新绿微。风光向晚好，车马近南稀。机尽笑相顾，不惊鸥鹭飞。"},
{"poem_name": "次若思胡祭酒立春日早朝", "poem_id": "lichun_329917", "poem_class": "立春", "poet_dynasty": "明朝", "poet": "金幼孜", "poem": "客里残年逢立春，清宵待漏拜枫宸。玉阶旗影飘晴雪，驰道珂声动紫尘。綵燕斗簪幡胜好，芹飘试簇菜盘新。銮舆暂退闻呼唤，赐宴先传及近臣。"},
{"poem_name": "岁事歌二首", "poem_id": "lichun_365726", "poem_class": "立春", "poet_dynasty": "明朝", "poet": "朱长春", "poem": "岁前立春下黑雾，三日蒙蒙岁朝度。白日不光云头乌，沾衣如墨土如腐。岁风况自东南来，发书占之民有灾。苦竹根边土螾动，棠梨稍上山蜂猜。岂无当道问牛喘，对雪呼僮且举杯。"},
{"poem_name": "立春日", "poem_id": "lichun_32956", "poem_class": "立春", "poet_dynasty": "唐朝", "poet": "曹松", "poem": "春饮一杯酒，便吟春日诗。木梢寒未觉，地脉暖先知。鸟啭星沈后，山分雪薄时。赏心无处说，怅望曲江池。"},
{"poem_name": "八月十五夜禁直寄同僚", "poem_id": "qiuyue_31681", "poem_class": "秋月", "poet_dynasty": "唐朝", "poet": "吴融", "poem": "中秋月满尽相寻，独入非烟宿禁林。曾恨人间千里隔，更堪天上九门深。明涵太液鱼龙定，静锁圆灵象纬沈。目断枚皋何处在，阑干十二忆登临。"},
{"poem_name": "闻李太尉大举秦兵百万出征东南懦夫请缨…崔侍御十九韵", "poem_id": "qiuyue_4599", "poem_class": "秋月", "poet_dynasty": "唐朝", "poet": "李白", "poem": "秦出天下兵，蹴踏燕赵倾。黄河饮马竭，赤羽连天明。太尉杖旄钺，云旗绕彭城。三军受号令，千里肃雷霆。函谷绝飞鸟，武关拥连营。意在斩巨鳌，何论鲙长鲸。恨无左车略，多愧鲁连生。拂剑照严霜，雕戈鬘胡缨。愿雪会稽耻，将期报恩荣。半道谢病还，无因东南征。亚夫未见顾，剧孟阻先行。天夺壮士心，长吁别吴京。金陵遇太守，倒屣相逢迎。群公咸祖饯，四座罗朝英。初发临沧观，醉栖征虏亭。旧国见秋月，长江流寒声。帝车信回转，河汉复纵横。孤凤向西海，飞鸿辞北溟。因之出寥廓，挥手谢公卿。"},
{"poem_name": "送杨少府贬郴州", "poem_id": "qiuyue_9789", "poem_class": "秋月", "poet_dynasty": "唐朝", "poet": "王维", "poem": "明到衡山与洞庭，若为秋月听猿声。愁看北渚三湘远，恶说南风五两轻。青草瘴时过夏口，白头浪里出湓城。长沙不久留才子，贾谊何须吊屈平。"},
{"poem_name": "山鹧鸪词", "poem_id": "qiuyue_4803", "poem_class": "秋月", "poet_dynasty": "唐朝", "poet": "李白", "poem": "苦竹岭头秋月辉，苦竹南枝鹧鸪飞。嫁得燕山胡雁婿，欲衔我向雁门归。山鸡翟雉来相劝，南禽多被北禽欺。紫塞严霜如剑戟，苍梧欲巢难背违。我今誓死不能去，哀鸣惊叫泪沾衣。"},
{"poem_name": "闲情赋", "poem_id": "bailu_537", "poem_class": "白露", "poet_dynasty": "晋朝", "poet": "陶渊明", "poem": "初，张衡作《定情赋》，蔡邕作《静情赋》，检逸辞而宗澹泊，始则荡以思虑，而终归闲正。将以抑流宕之邪心，谅有助于讽谏。缀文之士，奕代继作；因并触类，广其辞义。余园闾多暇，复染翰为之；虽文妙不足，庶不谬作者之意乎。夫何瑰逸之令姿，独旷世以秀群。表倾城之艳色，期有德于传闻。佩鸣玉以比洁，齐幽兰以争芬。淡柔情于俗内，负雅志于高云。悲晨曦之易夕，感人生之长勤；同一尽于百年，何欢寡而愁殷！褰朱帏而正坐，泛清瑟以自欣。送纤指之余好，攮皓袖之缤纷。瞬美目以流眄，含言笑而不分。曲调将半，景落西轩。悲商叩林，白云依山。仰睇天路，俯促鸣弦。神仪妩媚，举止详妍。激清音以感余，愿接膝以交言。欲自往以结誓，惧冒礼之为愆；待凤鸟以致辞，恐他人之我先。意惶惑而靡宁，魂须臾而九迁：愿在衣而为领，承华首之余芳；悲罗襟之宵离，怨秋夜之未央！愿在裳而为带，束窈窕之纤身；嗟温凉之异气，或脱故而服新！愿在发而为泽，刷玄鬓于颓肩；悲佳人之屡沐，从白水而枯煎！愿在眉而为黛，随瞻视以闲扬；悲脂粉之尚鲜，或取毁于华妆！愿在莞而为席，安弱体于三秋；悲文茵之代御，方经年而见求！愿在丝而为履，附素足以周旋；悲行止之有节，空委弃于床前！愿在昼而为影，常依形而西东；悲高树之多荫，慨有时而不同！愿在夜而为烛，照玉容于两楹；悲扶桑之舒光，奄灭景而藏明！愿在竹而为扇，含凄飙于柔握；悲白露之晨零，顾襟袖以缅邈！愿在木而为桐，作膝上之鸣琴；悲乐极以哀来，终推我而辍音！考所愿而必违，徒契契以苦心。拥劳情而罔诉，步容与于南林。栖木兰之遗露，翳青松之余阴。傥行行之有觌，交欣惧于中襟；竟寂寞而无见，独悁想以空寻。敛轻裾以复路，瞻夕阳而流叹。步徙倚以忘趣，色凄惨而矜颜。叶燮燮以去条，气凄凄而就寒，日负影以偕没，月媚景于云端。鸟凄声以孤归，兽索偶而不还。悼当年之晚暮，恨兹岁之欲殚。思宵梦以从之，神飘飘而不安；若凭舟之失棹，譬缘崖而无攀。于时毕昴盈轩，北风凄凄，炯炯不寐，众念徘徊。起摄带以侍晨，繁霜粲于素阶。鸡敛翅而未鸣，笛流远以清哀；始妙密以闲和，终寥亮而藏摧。意夫人之在兹，托行云以送怀；行云逝而无语，时奄冉而就过。徒勤思而自悲，终阻山而滞河。迎清风以怯累，寄弱志于归波。尤《蔓草》之为会，诵《召南》之余歌。坦万虑以存诚，憩遥情于八遐。"},
{"poem_name": "送友人南归", "poem_id": "qiuyue_4814", "poem_class": "秋月", "poet_dynasty": "五代", "poet": "王贞白", "poem": "南国菖蒲老，知君忆钓船。离京近残暑，归路有新蝉。岘首白云起，洞庭秋月悬。若教吟兴足，西笑是何年。"},
{"poem_name": "长信秋词五首", "poem_id": "qiuyue_7340", "poem_class": "秋月", "poet_dynasty": "唐朝", "poet": "王昌龄", "poem": "金井梧桐秋叶黄，珠帘不卷夜来霜。熏笼玉枕无颜色，卧听南宫清漏长。高殿秋砧响夜阑，霜深犹忆御衣寒。银灯青琐裁缝歇，还向金城明主看。奉帚平明金殿开，且将团扇共徘徊。玉颜不及寒鸦色，犹带昭阳日影来。真成薄命久寻思，梦见君王觉后疑。火照西宫知夜饮，分明复道奉恩时。长信宫中秋月明，昭阳殿下捣衣声。白露堂中细草迹，红罗帐里不胜情。"},
{"poem_name": "留别张广文", "poem_id": "xinghua_21197", "poem_class": "杏花", "poet_dynasty": "唐朝", "poet": "王建", "poem": "谢恩新入凤凰城，乱定相逢合眼明。千万求方好将息，杏花寒食的同行。"},
{"poem_name": "寒食游陈园", "poem_id": "xinghua_42588", "poem_class": "杏花", "poet_dynasty": "元朝", "poet": "仇远", "poem": "梨花李花白斗白，桃花杏花红映红。疏篱曲径锦步障，间以巨竹青玲珑。独木为桥人不渡，柴扉欲锁春风住。岂知野禽浪蜂蝶，时复衔花过墙去。春波涨绿春日晴，柳下扣门嵇喜迎。池边亭上少盘礴，坐床拂噗呼麴生。冷官况逢寒食节，客味凄凉那可说。残杯冷炙何处无，乐意生香聊自悦。清明天气晴更佳，山林川谷多莺花。后庭遗曲少人唱，踏歌椎鼓争喧哗。笑折一枝花入手，树犹如此人能久。六朝旧事付东流，醉翁之意不在酒。"},
{"poem_name": "临江仙·梅", "poem_id": "xinghua_1809", "poem_class": "杏花", "poet_dynasty": "宋朝", "poet": "李清照", "poem": "庭院深深深几许，云窗雾阁春迟。为谁憔悴损芳姿，夜来清梦好，应是发南枝。玉瘦檀轻无限恨，南楼羌管休吹。浓香吹尽有谁知，暖风迟日也，别到杏花肥。"},
{"poem_name": "卧疾连日殊无聊赖客有送二省闱试题者因成四", "poem_id": "xinghua_119634", "poem_class": "杏花", "poet_dynasty": "宋朝", "poet": "张镃", "poem": "春眼都缘少得晴，雨声党是落梅声。新愁多病易投隙，薄命壮怀难抗衡。人世只宜常放逸，杏花多爱逼清明。青袍白紵纷然梦，自笑生来入念轻。"},
{"poem_name": "甘棠谣", "poem_id": "xinghua_322789", "poem_class": "杏花", "poet_dynasty": "明朝", "poet": "胡奎", "poem": "甘棠堤上水平溪，野人掘河新筑堤。春风杏花三十里，长城道边闻马嘶。使君风绩朝天去，沙堤惟见棠梨树。儿童骑竹待公还，父老攀辕愿公住。公今到京勿久留，骢马重来堤上头。盐官户口三十万，寒则思衣饥则饭。我今试作甘棠歌，父兮母兮可奈何。"},
{"poem_name": "捣练子·初酒醒", "poem_id": "xinghua_84799", "poem_class": "杏花", "poet_dynasty": "宋朝", "poet": "宋无名氏", "poem": "初酒醒，乍衣单。褪著裙儿侧著冠。门外小桥寒食夜，月明人去杏花残。"},
{"poem_name": "忆街西所居", "poem_id": "xinghua_31751", "poem_class": "杏花", "poet_dynasty": "唐朝", "poet": "吴融", "poem": "衡门一别梦难稀，人欲归时不得归。长忆去年寒食夜，杏花零落雨霏霏。"},
{"poem_name": "春游", "poem_id": "xinghua_1769", "poem_class": "杏花", "poet_dynasty": "宋朝", "poet": "杨万里", "poem": "不知春向雨中回，只到春光未苦来。老子今晨偶然出，李花全落杏花开。"},
{"poem_name": "秋晚梁园饯别陈孝廉兄弟北上分得东字二首·其二", "poem_id": "xinghua_252930", "poem_class": "杏花", "poet_dynasty": "明朝", "poet": "卢龙云", "poem": "萧萧万木起秋风，共向山厨荐晚菘。客路远冲枫叶赤，曲江春待杏花红。双龙色借林霞外，三凤祥呈海日东。伫听京华消息好，孙枝方信长高桐。"},
{"poem_name": "春日雨", "poem_id": "xinghua_13624", "poem_class": "杏花", "poet_dynasty": "唐朝", "poet": "温庭筠", "poem": "细雨濛濛入绛纱，湖亭寒食孟珠家。南朝漫自称流品，宫体何曾为杏花。"},
{"poem_name": "寒食与器之游南塔寺寂照堂", "poem_id": "xinghua_73290", "poem_class": "杏花", "poet_dynasty": "宋朝", "poet": "苏轼", "poem": "城南钟鼓斗清新，端为投荒洗瘴尘。总是镜空堂上客，谁为寂照境中人。红英扫地风惊晓，绿叶成阴雨洗春。记取明年作寒食，杏花曾与此翁邻。"},
{"poem_name": "送杨尚絅杨名甫毛贞甫陆全卿四进士归省·其四·全卿", "poem_id": "xinghua_249998", "poem_class": "杏花", "poet_dynasty": "明朝", "poet": "王鏊", "poem": "文章一见一回妍，玉树分明在眼前。记得陆机年二十，亲看贾谊策三千。杏花燕月人俱远，枫叶吴霜思独悬。南去河流乾欲断，关津先放彩衣船。"},
{"poem_name": "玉楼春·洛阳正值芳菲节", "poem_id": "xinghua_1624", "poem_class": "杏花", "poet_dynasty": "宋朝", "poet": "欧阳修", "poem": "洛阳正值芳菲节，秾艳清香相间发。游丝有意苦相萦，垂柳无端争赠别。杏花红处青山缺，山畔行人山下歇。今宵谁肯远相随，惟有寂寥孤馆月。"},
{"poem_name": "与友人别", "poem_id": "xinghua_13503", "poem_class": "杏花", "poet_dynasty": "唐朝", "poet": "温庭筠", "poem": "半醉别都门，含凄上古原。晚风杨叶社，寒食杏花村。薄暮牵离绪，伤春忆晤言。年芳本无限，何况有兰孙。"},
{"poem_name": "陈蹇叔郎中出闽漕，别送新茶。李圣俞郎中出", "poem_id": "xinghua_65193", "poem_class": "杏花", "poet_dynasty": "宋朝", "poet": "杨万里", "poem": "头纲别样建溪春，小璧苍龙浪得名。细泻谷帘珠颗露，打成寒食杏花饧。鹧班碗面云萦字，免褐瓯心雪作泓。不待清风生两腋，清风先向舌端生。"},
{"poem_name": "花障", "poem_id": "lichun_152435", "poem_class": "立春", "poet_dynasty": "宋朝", "poet": "姚勉", "poem": "绿外浓黄白外红，一屏香锦立春风。天真步障豪难敌，借与王家赛石崇。"},
{"poem_name": "春日淇上作", "poem_id": "xinghua_33167", "poem_class": "杏花", "poet_dynasty": "唐朝", "poet": "李嘉祐", "poem": "淇上春风涨，鸳鸯逐浪飞。清明桑叶小，度雨杏花稀。卫女红妆薄，王孙白马肥。相将踏青去，不解惜罗衣。"},
{"poem_name": "庚申正月十三夜立春·其一", "poem_id": "lichun_268541", "poem_class": "立春", "poet_dynasty": "清朝", "poet": "慧霖", "poem": "笑语东风解冻迟，立春翻在试镫时。老年无伴惟亲火，佳节能閒且赋诗。乞米书多因酒券，买花钱半是香资。诸天雨洒莲台净，开到寒梅第几枝。"},
{"poem_name": "奉和立春游苑迎春", "poem_id": "lichun_17502", "poem_class": "立春", "poet_dynasty": "唐朝", "poet": "沈佺期", "poem": "东郊暂转迎春仗，上苑初飞行庆杯。风射蛟冰千片断，气冲鱼钥九关开。林中觅草才生蕙，殿里争花并是梅。歌吹衔恩归路晚，栖乌半下凤城来。"},
{"poem_name": "京中正月七日立春", "poem_id": "lichun_25414", "poem_class": "立春", "poet_dynasty": "唐朝", "poet": "罗隐", "poem": "一二三四五六七，万木生芽是今日。远天归雁拂云飞，近水游鱼迸冰出。"},
{"poem_name": "春不雨", "poem_id": "lichun_101026", "poem_class": "立春", "poet_dynasty": "清朝", "poet": "王士祯", "poem": "西亭石竹新作芽，游丝已罥樱桃花。鸣鸠乳燕春欲晚，杖藜时复话田家。田家父老向我说，“谷雨久过三月节。春田龟坼苗不滋，犹赖立春三日雪。”我闻此语重叹息，瘠土年年事耕织。暮闻穷巷叱牛归，晓见公家催赋入。去年旸雨幸无愆，稍稍三农获晏食。春来谷赋复伤农，不见饥鸟啄余粒。即今土亢不可耕，布谷飞飞朝暮鸣。舂莩作饭藜作羹，吁嗟荆益方用兵。"},
{"poem_name": "春前一日还家", "poem_id": "lichun_39696", "poem_class": "立春", "poet_dynasty": "元朝", "poet": "方回", "poem": "最险王干三岭路，加之雨滑马行迟。忽惊山客俱来迓，谁报家人已预知。饤果待斟分岁酒，剪蔬先赋立春诗。春闻六十犹痴谚，尚少一年焉不痴。"},
{"poem_name": "立春后五日", "poem_id": "lichun_8072", "poem_class": "立春", "poet_dynasty": "唐朝", "poet": "白居易", "poem": "立春后五日，春态纷婀娜。白日斜渐长，碧云低欲堕。 残冰坼玉片，新萼排红颗。遇物尽欢欣，爱春非独我。 迎芳后园立，就暖前檐坐。还有惆怅心，欲别红炉火。"},
{"poem_name": "奉和圣制立春日侍宴内殿出剪彩花应制", "poem_id": "lichun_35852", "poem_class": "立春", "poet_dynasty": "唐朝", "poet": "赵彦昭", "poem": "剪彩迎初候，攀条故写真。花随红意发，叶就绿情新。嫩色惊衔燕，轻香误采人。应为熏风拂，能令芳树春。"},
{"poem_name": "打春牛歌三阕·其一", "poem_id": "lichun_363872", "poem_class": "立春", "poet_dynasty": "清朝", "poet": "成鹫", "poem": "海南无雪耕稼宜，冬耰夏穫尝先时。青苗遍野春未及，田家洗脚休时基。次第东风动芳草，农忙农閒侬自知。今年元正好风日，有酒不饮空复为。举杯相劝醉归去，明日立春还尔期。"},
{"poem_name": "客中立春", "poem_id": "lichun_32900", "poem_class": "立春", "poet_dynasty": "唐朝", "poet": "曹松", "poem": "玉烛传佳节，阳和应此辰。土牛呈岁稔，彩燕表年春。腊尽星回次，寒馀月建寅。梅花将柳色，偏思越乡人。"},
{"poem_name": "立春日朝罢偶赋·其三", "poem_id": "lichun_329693", "poem_class": "立春", "poet_dynasty": "明朝", "poet": "金幼孜", "poem": "隔岁立春先十日，东风已觉到天涯。钗头綵胜簪来好，莫笑酡颜鬓已华。"},
{"poem_name": "郧上送韦司士归上都旧业", "poem_id": "bailu_17896", "poem_class": "白露", "poet_dynasty": "唐朝", "poet": "刘长卿", "poem": "前朝旧业想遗尘，今日他乡独尔身。郧地国除为过客，杜陵家在有何人。苍苔白露生三径，古木寒蝉满四邻。西去茫茫问归路，关河渐近泪盈巾。"},
{"poem_name": "立春偶成", "poem_id": "lichun_151565", "poem_class": "立春", "poet_dynasty": "宋朝", "poet": "张栻", "poem": "律回岁晚冰霜少，春到人间草木知。便觉眼前生意满，东风吹水绿参差。"},
{"poem_name": "奉和严司空重阳日同崔常侍崔郎中…登龙山落帽台佳宴", "poem_id": "bailu_15684", "poem_class": "白露", "poet_dynasty": "唐朝", "poet": "元稹", "poem": "谢公愁思眇天涯，蜡屐登高为菊花。贵重近臣光绮席，笑怜从事落乌纱。萸房暗绽红珠朵，茗碗寒供白露芽。咏碎龙山归去号，马奔流电妓奔车。"},
{"poem_name": "同宋参军之问梦赵六赠卢陈二子之作", "poem_id": "bailu_6931", "poem_class": "白露", "poet_dynasty": "唐朝", "poet": "陈子昂", "poem": "晓霁望嵩丘，白云半岩足。氛氲涵翠微，宛如嬴台曲。故人昔所尚，幽琴歌断续。变化竟无常，人琴遂两亡。白云失处所，梦想暧容光。畴昔疑缘业，儒道两相妨。前期许幽报，迨此尚茫茫。晤言既已失，感叹情何一。始忆携手期，云台与峨眉。达兼济天下，穷独善其时。诸君推管乐，之子慕巢夷。奈何苍生望，卒为黄绶欺。铭鼎功未立，山林事亦微。抚孤一流恸，怀旧日暌违。卢子尚高节，终南卧松雪。宋侯逢圣君，骖驭游青云。而我独蹭蹬，语默道犹屯。征戍在辽阳，蹉跎草再黄。丹丘恨不及，白露已苍苍。远闻山阳赋，感涕下沾裳。"},
{"poem_name": "九日奉陪侍郎登白楼", "poem_id": "bailu_14309", "poem_class": "白露", "poet_dynasty": "唐朝", "poet": "卢纶", "poem": "碧霄孤鹤发清音，上宰因添望阙心。睥睨三层连步障，茱萸一朵映华簪。红霞似绮河如带，白露团珠菊散金。此日所从何所问，俨然冠剑拥成林。"},
{"poem_name": "双峰下哭故人李宥", "poem_id": "bailu_17852", "poem_class": "白露", "poet_dynasty": "唐朝", "poet": "刘长卿", "poem": "怜君孤垄寄双峰，埋骨穷泉复几重。白露空沾九原草，青山犹闭数株松。图书经乱知何在，妻子因贫失所从。惆怅东皋却归去，人间无处更相逢。"},
{"poem_name": "赠崔司户文昆季", "poem_id": "bailu_4792", "poem_class": "白露", "poet_dynasty": "唐朝", "poet": "李白", "poem": "双珠出海底，俱是连城珍。明月两特达，馀辉傍照人。英声振名都，高价动殊邻。岂伊箕山故，特以风期亲。惟昔不自媒，担簦西入秦。攀龙九天上，忝列岁星臣。布衣侍丹墀，密勿草丝纶。才微惠渥重，谗巧生缁磷。一去已十载，今来复盈旬。清霜入晓鬓，白露生衣巾。侧见绿水亭，开门列华茵。千金散义士，四坐无凡宾。欲折月中桂，持为寒者薪。路傍已窃笑，天路将何因。垂恩倘丘山，报德有微身。"},
{"poem_name": "九辨", "poem_id": "bailu_45", "poem_class": "白露", "poet_dynasty": "春秋战国", "poet": "宋玉", "poem": "九辨(一)悲哉！秋之为气也。萧瑟兮，草木摇落而变衰。憭栗兮，若在远行。登山临水兮，送将归。泬寥兮，天高而气清；寂寥兮，收潦而水清。憯凄增欷兮，薄寒之中人；怆怳懭悢兮，去故而就新；坎廪兮，贫士失职而志不平；廓落兮，羁旅而无友生；惆怅兮，而私自怜。燕翩翩其辞归兮，蝉寂漠而无声。雁廱々而南游兮，鹍鸡啁哳而悲鸣。独申旦而不寐兮，哀蟋蟀之宵征。时亹亹而过中兮，蹇淹留而无成。九辨(二)悲忧穷戚兮独处廓，有美一人兮心不绎；去乡离家兮徕远客，超逍遥兮今焉薄！专思君兮不可化，君不知兮可柰何！蓄怨兮积思，心烦憺兮忘食事。原一见兮道余意，君之心兮与余异。车既驾兮朅而归，不得见兮心伤悲。倚结軨兮长太息，涕潺湲兮下沾轼。慷慨绝兮不得，中瞀乱兮迷惑。私自怜兮何极？心怦怦兮谅直。九辨(三)皇天平分四时兮，窃独悲此廪秋。白露既下百草兮，奄离披此梧楸。去白日之昭昭兮，袭长夜之悠悠。离芳蔼之方壮兮，余萎约而悲愁。秋既先戒以白露兮，冬又申之以严霜。收恢台之孟夏兮，然欿傺而沉藏。叶菸邑而无色兮，枝烦挐而交横。颜淫溢而将罢兮，柯仿佛而萎黄。萷櫹椮之可哀兮，形销铄而瘀伤。惟其纷糅而将落兮，恨其失时而无当。揽騑辔而下节兮，聊逍遥以相佯。岁忽忽而遒尽兮，恐余寿之弗将。悼余生之不时兮，逢此世之俇攘。澹容与而独倚兮，蟋蟀鸣此西堂。心怵惕而震荡兮，何所忧之多方。昂明月而太息兮，步列星而极明。九辨(四)窃悲夫蕙华之曾敷兮，纷旖旎乎都房。何曾华之无实兮，从风雨而飞飏！以为君独服此蕙兮，羌无以异於众芳。闵奇思之不通兮，将去君而高翔。心闵怜之惨凄兮，原一见而有明。重无怨而生离兮，中结轸而增伤。岂不郁陶而思君兮？君之门以九重！猛犬狺狺而迎吠兮，关梁闭而不通。皇天淫溢而秋霖兮，后土何时而得漧？块独守此无泽兮，仰浮云而永叹！九辨(五)何时俗之工巧兮？背绳墨而改错！郄骐骥而不乘兮，策驽?台而取路。当世岂无骐骥兮，诚莫之能善御。见执辔者非其人兮，故驹跳而远去。凫雁皆唼夫梁藻兮，凤愈飘翔而高举。圜凿而方枘兮，吾固知其鉏铻而难入。众鸟皆有所登栖兮，凤独遑遑而无所集。原衔枚而无言兮，尝被君之渥洽。太公九十乃显荣兮，诚未遇其匹合。谓骐骥兮安归？谓凤皇兮安栖？变古易俗兮世衰，今之相者兮举肥。骐骥伏匿而不见兮，凤皇高飞而不下。鸟兽犹知怀德兮，何云贤士之不处？骥不骤进而求服兮，凤亦不贪餧而妄食。君弃远而不察兮，虽原忠其焉得？欲寂漠而绝端兮，窃不敢忘初之厚德。独悲愁其伤人兮，冯郁郁其何极？九辨(六)霜露惨凄而交下兮，心尚幸其弗济。霰雪雰糅其增加兮，乃知遭命之将至。原徼幸而有待兮，泊莽莽与野草同死。原自往而径游兮，路壅绝而不通。欲循道而平驱兮，又未知其所从。然中路而迷惑兮，自厌按而学诵。性愚陋以褊浅兮，信未达乎从容。窃美申包胥之气晟兮，恐时世之不固。何时俗之工巧兮？灭规矩而改凿！独耿介而不随兮，原慕先圣之遗教。处浊世而显荣兮，非余心之所乐。与其无义而有名兮，宁穷处而守高。食不媮而为饱兮，衣不苟而为温。窃慕诗人之遗风兮，原讬志乎素餐。蹇充倔而无端兮，泊莽莽而无垠。无衣裘以御冬兮，恐溘死不得见乎阳春。九辨(七)靓杪秋之遥夜兮，心缭悷而有哀。春秋逴逴而日高兮，然惆怅而自悲。四时递来而卒岁兮，阴阳不可与俪偕。白日?宛晚其将入兮，明月销铄而减毁。岁忽忽而遒尽兮，老冉冉而愈弛。心摇悦而日幸兮，然怊怅而无冀。中憀恻之凄怆兮，长太息而增欷。年洋洋以日往兮，老嵺廓而无处。事亹亹而觊进兮，蹇淹留而踌躇。九辨(八)何氾滥之浮云兮？猋廱蔽此明月。忠昭昭而原见兮，然霠曀而莫达。原皓日之显行兮，云蒙蒙而蔽之。窃不自料而原忠兮，或黕点而污之。尧舜之抗行兮，了冥冥而薄天。何险巇之嫉妒兮？被以不慈之伪名。彼日月之照明兮，尚黯黮而有瑕。何况一国之事兮，亦多端而胶加。被荷裯之晏晏兮，然潢洋而不可带。既骄美而伐武兮，负左右之耿介。憎愠惀之修美兮，好夫人之慷慨。众踥蹀而日进兮，美超远而逾迈。农夫辍耕而容与兮，恐田野之芜秽。事绵绵而多私兮，窃悼後之危败。世雷同而炫曜兮，何毁誉之昧昧！今修饰而窥镜兮，後尚可以[穴鼠]藏。原寄言夫流星兮，羌儵忽而难当。卒廱蔽此浮云，下暗漠而无光。九辨(九)尧舜皆有所举任兮，故高枕而自适。谅无怨於天下兮，心焉取此怵惕？乘骐骥之浏浏兮，驭安用夫强策？谅城郭之不足恃兮，虽重介之何益？邅翼翼而无终兮，忳惛々而愁约。生天地之若过兮，功不成而无嶜。原沉滞而不见兮，尚欲布名乎天下。然潢洋而不遇兮，直怐□而自苦。莽洋洋而无极兮，忽翱翔之焉薄？国有骥而不知乘兮，焉皇皇而更索？甯戚讴於车下兮，桓公闻而知之。无伯乐之相善兮，今谁使乎誉之？罔流涕以聊虑兮，惟著意而得之。纷纯纯之原忠兮，妒被离而鄣之。原赐不肖之躯而别离兮，放游志乎云中。乘精气之抟抟兮，骛诸神之湛湛。骖白霓之习习兮，历群灵之丰丰。左朱雀之茇茇兮，右苍龙之躣々。属雷师之阗阗兮，通飞廉之衙衙。前轻辌之锵锵兮，後辎乘之从从。载云旗之委蛇兮，扈屯骑之容容。计专专之不可化兮，原遂推而为臧。赖皇天之厚德兮，还及君之无恙。"},
{"poem_name": "西还至散关答乔补阙知之", "poem_id": "bailu_6926", "poem_class": "白露", "poet_dynasty": "唐朝", "poet": "陈子昂", "poem": "葳蕤苍梧凤，嘹唳白露蝉。羽翰本非匹，结交何独全。昔君事胡马，余得奉戎旃。携手向沙塞，关河缅幽燕。芳岁几阳止，白日屡徂迁。功业云台薄，平生玉佩捐。叹此南归日，犹闻北戍边。代水不可涉，巴江亦潺湲。揽衣度函谷，衔涕望秦川。蜀门自兹始，云山方浩然。"},
{"poem_name": "明月皎夜光", "poem_id": "bailu_2433", "poem_class": "白露", "poet_dynasty": "汉朝", "poem": "明月皎夜光，促织鸣东壁。玉衡指孟冬，众星何历历。白露沾野草，时节忽复易。秋蝉鸣树间，玄鸟逝瞰适？昔我同门友，高举振六翮。不念携手好，弃我如遗迹。南箕北有斗，牵牛不负扼。良无盘石固，虚名复何益？"},
{"poem_name": "题卢秘书夏日新栽竹二十韵", "poem_id": "bailu_8354", "poem_class": "白露", "poet_dynasty": "唐朝", "poet": "白居易", "poem": "湘竹初封植，卢生此考槃。久持霜节苦，新托露根难。等度须当砌，疏稠要满阑。买怜分薄俸，栽称作闲官。叶翦蓝罗碎，茎抽玉琯端。几声清淅沥，一簇绿檀栾。未夜青岚入，先秋白露团。拂肩摇翡翠，熨手弄琅玕.韵透窗风起，阴铺砌月残。炎天闻觉冷，窄地见疑宽。梢动胜摇扇，枝低好挂冠。碧笼烟幕幕，珠洒雨珊珊。晚箨晴云展，阴芽蛰虺蟠。爱从抽马策，惜未截鱼竿。松韵徒烦听，桃夭不足观。梁惭当家杏，台陋本司兰。撑拨诗人兴，勾牵酒客欢。静连芦簟滑，凉拂葛衣单。岂止消时暑，应能保岁寒。莫同凡草木，一种夏中看。"},
{"poem_name": "秋露", "poem_id": "bailu_33402", "poem_class": "白露", "poet_dynasty": "唐朝", "poet": "雍陶", "poem": "白露暧秋色，月明清漏中。痕沾珠箔重，点落玉盘空。竹动时惊鸟，莎寒暗滴虫。满园生永夜，渐欲与霜同。"},
{"poem_name": "郑樱桃歌", "poem_id": "bailu_17292", "poem_class": "白露", "poet_dynasty": "唐朝", "poet": "李颀", "poem": "石季龙，僭天禄，擅雄豪，美人姓郑名樱桃。樱桃美颜香且泽，娥娥侍寝专宫掖。后庭卷衣三万人，翠眉清镜不得亲。宫军女骑一千匹，繁花照耀漳河春。织成花映红纶巾，红旗掣曳卤簿新。鸣鼙走马接飞鸟，铜驮瑟瑟随去尘。凤阳重门如意馆，百尺金梯倚银汉。自言富贵不可量，女为公主男为王。赤花双簟珊瑚床，盘龙斗帐琥珀光。淫昏伪位神所恶，灭石者陵终不悟。邺城苍苍白露微，世事翻覆黄云飞。"},
{"poem_name": "登卢氏台", "poem_id": "bailu_13609", "poem_class": "白露", "poet_dynasty": "唐朝", "poet": "温庭筠", "poem": "胜地当通邑，前山有故居。台高秋尽出，林断野无馀。白露鸣蛩急，晴天度雁疏。由来放怀地，非独在吾庐。"},
{"poem_name": "秋日遇荆州府崔兵曹使宴", "poem_id": "bailu_6920", "poem_class": "白露", "poet_dynasty": "唐朝", "poet": "陈子昂", "poem": "輶轩凤凰使，林薮鹖鸡冠。江湖一相许，云雾坐交欢。兴尽崔亭伯，言忘释道安。林光稍欲暮，岁物已将阑。古树苍烟断，虚亭白露寒。瑶琴山水曲，今日为君弹。"},
{"poem_name": "幽兰", "poem_id": "bailu_19797", "poem_class": "白露", "poet_dynasty": "唐朝", "poet": "崔涂", "poem": "幽植众宁知，芬芳只暗持。自无君子佩，未是国香衰。白露沾长早，春风到每迟。不如当路草，芬馥欲何为。"},
{"poem_name": "秋夜长", "poem_id": "bailu_12989", "poem_class": "白露", "poet_dynasty": "唐朝", "poet": "张籍", "poem": "秋天如水夜未央，天汉东西月色光。愁人不寐畏枕席，暗虫唧唧绕我傍。荒城为村无更声，起看北斗天未明。白露满田风袅袅，千声万声鹖鸟鸣。"},
{"poem_name": "秋晚云阳驿西亭莲池", "poem_id": "bailu_19350", "poem_class": "白露", "poet_dynasty": "唐朝", "poet": "许浑", "poem": "心忆莲池秉烛游，叶残花败尚维舟。烟开翠扇清风晓，水泥红衣白露秋。神女暂来云易散，仙娥初去月难留。空怀远道难持赠，醉倚阑干尽日愁。"},
{"poem_name": "月夜鼓琴", "poem_id": "hanlu_173746", "poem_class": "寒露", "poet_dynasty": "宋朝", "poet": "李处权", "poem": "清风泛寒露，夜久气转凉。恍然幽梦觉，明月及我床。披衣起独坐，爱此数尺光。兴来御桐君，正始其可忘。山高既峨峨，水流亦汤汤。方当志获麟，故宜鄙求凰。永怀嵇叔夜，复思蔡中郎。妙处与心会，乐哉殊未央。"},
{"poem_name": "寓崇圣寺怀李校书", "poem_id": "hanlu_19235", "poem_class": "寒露", "poet_dynasty": "唐朝", "poet": "许浑", "poem": "几日卧南亭，卷帘秋月清。河关初罢梦，池阁更含情。寒露润金井，高风飘玉筝。前年共游客，刀笔事戎旌。"},
{"poem_name": "园中十首·秋高寒露至", "poem_id": "hanlu_108150", "poem_class": "寒露", "poet_dynasty": "明朝", "poet": "唐时升", "poem": "秋高寒露至，旭日犹融融。蠛蠓出阡陌，弥漫百步中。或盘旋如硙，或下上如舂。舂者天将雨，硙者天将风。嗟彼旦暮间，安知造物工。春气感鸣禽，秋至动阴虫。时来不自由，物理将无同。所以达士心，委运以固穷。¤"},
{"poem_name": "秋怀三十六首·寒露缀衰草", "poem_id": "hanlu_92790", "poem_class": "寒露", "poet_dynasty": "宋朝", "poet": "邵雍", "poem": "寒露缀衰草，凄风摇晚林。鸟声上复下，天气晴还阴。节改一时事，人怀千古心。谁云子期死，举世无知音。"},
{"poem_name": "和李相公摄事南郊，览物兴怀，呈一二知旧", "poem_id": "hanlu_10720", "poem_class": "寒露", "poet_dynasty": "唐朝", "poet": "韩愈", "poem": "灿灿辰角曙，亭亭寒露朝。川原共澄映，云日还浮飘。上宰严祀事，清途振华镳。圆丘峻且坦，前对南山标。村树黄复绿，中田稼何饶。顾瞻想岩谷，兴叹倦尘嚣。惟彼颠瞑者，去公岂不辽。为仁朝自治，用静兵以销。勿惮吐捉勤，可歌风雨调。圣贤相遇少，功德今宣昭。"},
{"poem_name": "咏廿四气诗·寒露九月节", "poem_id": "hanlu_153755", "poem_class": "寒露", "poet_dynasty": "唐朝", "poet": "元稹", "poem": "寒露惊秋晚，朝看菊渐黄。千家风扫叶，万里雁随阳。化蛤悲群鸟，收田畏早霜。因知松柏志，冬夏色苍苍。"},
{"poem_name": "解闷十二首", "poem_id": "hanlu_2085", "poem_class": "寒露", "poet_dynasty": "唐朝", "poet": "杜甫", "poem": "草阁柴扉星散居，浪翻江黑雨飞初。山禽引子哺红果，溪友得钱留白鱼。商胡离别下扬州，忆上西陵故驿楼。为问淮南米贵贱，老夫乘兴欲东流。一辞故国十经秋，每见秋瓜忆故丘。今日南湖采薇蕨，何人为觅郑瓜州。沈范早知何水部，曹刘不待薛郎中。独当省署开文苑，兼泛沧浪学钓翁。李陵苏武是吾师，孟子论文更不疑。一饭未曾留俗客，数篇今见古人诗。复忆襄阳孟浩然，清诗句句尽堪传。即今耆旧无新语，漫钓槎头缩颈鳊。陶冶性灵存底物，新诗改罢自长吟。孰知二谢将能事，颇学阴何苦用心。不见高人王右丞，蓝田丘壑漫寒藤。最传秀句寰区满，未绝风流相国能。先帝贵妃今寂寞，荔枝还复入长安。炎方每续朱樱献，玉座应悲白露团。忆过泸戎摘荔枝，青峰隐映石逶迤。京中旧见无颜色，红颗酸甜只自知。翠瓜碧李沈玉甃，赤梨葡萄寒露成。可怜先不异枝蔓，此物娟娟长远生。侧生野岸及江蒲，不熟丹宫满玉壶。云壑布衣骀背死，劳生重马翠眉须。注：每四句为一首。共计十二首。"},
{"poem_name": "老梅晦父改韵见贻走笔奉和", "poem_id": "hanlu_166712", "poem_class": "寒露", "poet_dynasty": "宋朝", "poet": "曹彦约", "poem": "有酒且莫斟，听我歌一曲。所歌无长语，江梅倚修竹。炯炯寒露冰，皎皎白驹谷。粲粲能赋人，日日对高躅。诗如何水曹，发兴扬州牧。味入傅岩翁，调鼎国受福。桃李岂不华，入景混凡木。偃蹇有长松，穷年相照瞩。"},
{"poem_name": "文宗皇帝挽词三首", "poem_id": "hanlu_30353", "poem_class": "寒露", "poet_dynasty": "唐朝", "poet": "姚合", "poem": "垂拱开成化，愔愔雅乐全。千官方就日，四海忽无天。尧舜非传子，殷周但卜年。圣功青史外，刊石在陵前。代以无为理，车书万国同。继兄还付弟，授圣悉推公。云雾疑无日，笳箫别起风。金茎难复见，寒露落空中。龙归攀不得，髯在侍臣边。彻奠新阡起，登山吉从全。关河佳气散，夷夏哭声连。寂寞玄宫闭，朝昏千万年。"},
{"poem_name": "送周县尉满秩归·清浮寒露在冰壶", "poem_id": "hanlu_152374", "poem_class": "寒露", "poet_dynasty": "宋朝", "poet": "姚勉", "poem": "清浮寒露在冰壶，一节三年更不渝。莫道来时琴鹤在，而今琴鹤一齐无。"},
{"poem_name": "与杨子完步浣纱溪梁有怀西施之乡", "poem_id": "hanlu_104555", "poem_class": "寒露", "poet_dynasty": "明朝", "poet": "徐渭", "poem": "明月照江水，截梁与子步。当时如花人，曾此照铅素。江流不改易，月亦无新故。薄云淡杪林，晴沙泛寒露。借言伊人闺，应在烟生处。"},
{"poem_name": "斋心", "poem_id": "hanlu_7411", "poem_class": "寒露", "poet_dynasty": "唐朝", "poet": "王昌龄", "poem": "女萝覆石壁，溪水幽濛胧。紫葛蔓黄花，娟娟寒露中。朝饮花上露，夜卧松下风。云英化为水，光采与我同。日月荡精魄，寥寥天宇空。"},
{"poem_name": "木芙蓉", "poem_id": "hanlu_10621", "poem_class": "寒露", "poet_dynasty": "唐朝", "poet": "韩愈", "poem": "新开寒露丛，远比水间红。艳色宁相妒，嘉名偶自同。采江官渡晚，搴木古祠空。愿得勤来看，无令便逐风。"},
{"poem_name": "杨秘校秋怀·上天分四序", "poem_id": "hanlu_91285", "poem_class": "寒露", "poet_dynasty": "宋朝", "poet": "宋祁", "poem": "上天分四序，素秋独可悲。商风劲危条，寒露鲜繁蕤。依依燕去巢，嘒嘒蝉抱枝。抚物喟然叹，流光忽已驰。危衿恧新壮，华领移故缁。愿君策高足，无后功名时。"},
{"poem_name": "柳梢青·今年元夕", "poem_id": "xuehua_27639", "poem_class": "雪花", "poet_dynasty": "宋朝", "poet": "张孝祥", "poem": "今年元夕。探尽江梅，都无消息。草市梢头，柳庄深处，雪花如席。一尊邻里相过，也随分、移时换节。玉辇端门，红旗夜市，凭君休说。"},
{"poem_name": "出茂州", "poem_id": "xuehua_153491", "poem_class": "雪花", "poet_dynasty": "宋朝", "poet": "李新", "poem": "日落城空鸟少知，战场依旧昔人非。雪花笼石商皓首，枫叶满山秦赭衣。月入空罍人自耻。尘蒙西榻客元稀。穷荒石纽那生禹，料得当时殛鲧归。"},
{"poem_name": "渌水曲", "poem_id": "qiuyue_4246", "poem_class": "秋月", "poet_dynasty": "唐朝", "poet": "李白", "poem": "渌水明秋月，南湖采白蘋。荷花娇欲语，愁杀荡舟人。"},
{"poem_name": "辛卯立春日即事", "poem_id": "xuehua_314989", "poem_class": "雪花", "poet_dynasty": "明朝", "poet": "潘希曾", "poem": "共喜新年见立春，雪花呈瑞复兹辰。雪梢半著交加重，麦陇平铺顷刻匀。吟对物华川上兴，饮开涓滴病馀身。二毛错遣侵双鬓，欲谢尘缘葆我真。"},
{"poem_name": "寄杨五桂州谭", "poem_id": "xuehua_5998", "poem_class": "雪花", "poet_dynasty": "唐朝", "poet": "杜甫", "poem": "五岭皆炎热，宜人独桂林。梅花万里外，雪片一冬深。闻此宽相忆，为邦复好音。江边送孙楚，远附白头吟。"},
{"poem_name": "登楼望月二首", "poem_id": "qiuyue_206953", "poem_class": "秋月", "poet_dynasty": "唐朝", "poet": "刘辟", "poem": "圆月当新霁，高楼见最明。素波流粉壁，丹桂拂飞甍。下瞰千门静，旁观万象生。梧桐窗下影，乌鹊槛前声。啸逸刘琨兴，吟资庾亮情。游人莫登眺，迢递故乡程。皎洁三秋月，巍峨百丈楼。下分征客路，上有美人愁。帐卷芙蓉带，帘褰玳瑁钩。倚窗情渺渺，凭槛思悠悠。未得金波转，俄成玉箸流。不堪三五夕，夫婿在边州。"},
{"poem_name": "洞庭醉后送绛州吕使君果流澧州", "poem_id": "qiuyue_4714", "poem_class": "秋月", "poet_dynasty": "唐朝", "poet": "李白", "poem": "昔别若梦中，天涯忽相逢。洞庭破秋月，纵酒开愁容。赠剑刻玉字，延平两蛟龙。送君不尽意，书及雁回峰。"},
{"poem_name": "竹枝词十二首·白帝城高秋月明", "poem_id": "qiuyue_105889", "poem_class": "秋月", "poet_dynasty": "明朝", "poet": "王叔承", "poem": "白帝城高秋月明，黄牛滩急暮潮生。送君万水千山去，独自听猿到五更。"},
{"poem_name": "洞庭秋月行", "poem_id": "qiuyue_3354", "poem_class": "秋月", "poet_dynasty": "唐朝", "poet": "刘禹锡", "poem": "洞庭秋月生湖心，层波万顷如熔金。孤轮徐转光不定，游气濛濛隔寒镜。是时白露三秋中，湖平月上天地空。岳阳楼头暮角绝，荡漾已过君山东。山城苍苍夜寂寂，水月逶迤绕城白。荡桨巴童歌竹枝，连樯估客吹羌笛。势高夜久阴力全，金气肃肃开星躔。浮云野马归四裔，遥望星斗当中天。天鸡相呼曙霞出，敛影含光让朝日。日出喧喧人不闲，夜来清景非人间。"},
{"poem_name": "李夫人歌", "poem_id": "qiuyue_5448", "poem_class": "秋月", "poet_dynasty": "唐朝", "poet": "李贺", "poem": "紫皇宫殿重重开，夫人飞入琼瑶台。绿香绣帐何时歇，青云无光宫水咽。翩联桂花坠秋月，孤鸾惊啼商丝发。红壁阑珊悬珮珰，歌台小妓遥相望。玉蟾滴水鸡人唱，露华兰叶参差光。"},
{"poem_name": "夜别张五", "poem_id": "qiuyue_4754", "poem_class": "秋月", "poet_dynasty": "唐朝", "poet": "李白", "poem": "吾多张公子，别酌酣高堂。听歌舞银烛，把酒轻罗裳。横笛弄秋月，琵琶弹陌桑。龙泉解锦带，为尔倾千觞。"},
{"poem_name": "山茱萸", "poem_id": "qiuyue_9728", "poem_class": "秋月", "poet_dynasty": "唐朝", "poet": "王维", "poem": "朱实山下开，清香寒更发。幸与丛桂花，窗前向秋月。"},
{"poem_name": "夜坐", "poem_id": "qiuyue_79851", "poem_class": "秋月", "poet_dynasty": "宋朝", "poet": "张耒", "poem": "庭户无人秋月明，夜霜欲落气先清。梧桐真不甘衰谢，数叶迎风尚有声。"},
{"poem_name": "中秋雨", "poem_id": "qiuyue_40669", "poem_class": "秋月", "poet_dynasty": "元朝", "poet": "方回", "poem": "瘴疠干戈脱此生，一隅略见旧承平。上元灯火中秋月，但苦人心不肯晴。"},
{"poem_name": "塞外月夜寄荆南熊侍御", "poem_id": "qiuyue_28466", "poem_class": "秋月", "poet_dynasty": "唐朝", "poet": "武元衡", "poem": "南依刘表北刘琨，征战年年箫鼓喧。云雨一乖千万里，长城秋月洞庭猿。"},
{"poem_name": "陪族叔刑部侍郎晔及中书贾舍人至游洞庭五首", "poem_id": "qiuyue_4413", "poem_class": "秋月", "poet_dynasty": "唐朝", "poet": "李白", "poem": "洞庭西望楚江分，水尽南天不见云。日落长沙秋色远，不知何处吊湘君。南湖秋水夜无烟，耐可乘流直上天。且就洞庭赊月色，将船买酒白云边。洛阳才子谪湘川，元礼同舟月下仙。记得长安还欲笑，不知何处是西天。洞庭湖西秋月辉，潇湘江北早鸿飞。醉客满船歌白苎，不知霜露入秋衣。帝子潇湘去不还，空馀秋草洞庭间。淡扫明湖开玉镜，丹青画出是君山。"},
{"poem_name": "杂拟诗二首·有客住吴国", "poem_id": "qiuyue_109931", "poem_class": "秋月", "poet_dynasty": "明朝", "poet": "张元凯", "poem": "有客住吴国，赠我以莫邪。提携未出匣，随手生霜花。或恐是神物，吞吐虹光斜。不惜黄金装，横在白鼻襜。边烽昨夜至，飞符度流沙。秋月照长城，胡骑纷如麻。按剑左右盼，目已无浑邪。丈夫为天下，安能复顾家。"},
{"poem_name": "杏花", "poem_id": "xinghua_25408", "poem_class": "杏花", "poet_dynasty": "唐朝", "poet": "罗隐", "poem": "暖气潜催次第春，梅花已谢杏花新。半开半落闲园里，何异荣枯世上人。"},
{"poem_name": "望丹阳郭经杨子桥·暖风晴日丹阳郭", "poem_id": "xinghua_109256", "poem_class": "杏花", "poet_dynasty": "明朝", "poet": "刘炳", "poem": "暖风晴日丹阳郭，处处东风是旧游。记得杏花寒食候，紫箫红袖宿江楼。"},
{"poem_name": "雨夜寄马戴", "poem_id": "xinghua_7697", "poem_class": "杏花", "poet_dynasty": "唐朝", "poet": "贾岛", "poem": "芳林杏花树，花落子西东。今夕曲江雨，寒催朔北风。乡书沧海绝，隐路翠微通。寂寂相思际，孤釭残漏中。"},
{"poem_name": "浣溪沙·莲漏三声烛半条", "poem_id": "xinghua_1167", "poem_class": "杏花", "poet_dynasty": "清朝", "poet": "纳兰容若", "poem": "莲漏三声烛半条，杏花微雨湿红绡。那将红豆记无聊，春色己看浓似酒，归期安得信如潮。离魂入夜倩谁招。"},
{"poem_name": "评事翁寄赐饧粥走笔为答", "poem_id": "xinghua_5310", "poem_class": "杏花", "poet_dynasty": "唐朝", "poet": "李商隐", "poem": "粥香饧白杏花天，省对流莺坐绮筵。今日寄来春已老，凤楼迢递忆秋千。"},
{"poem_name": "禁火日", "poem_id": "xinghua_13532", "poem_class": "杏花", "poet_dynasty": "唐朝", "poet": "温庭筠", "poem": "骀荡清明日，储胥小苑东。舞衫萱草绿，春鬓杏花红。马辔轻衔雪，车衣弱向风。□愁闻百舌，残睡正朦胧。"},
{"poem_name": "浪淘沙·寒食不多时", "poem_id": "xinghua_24965", "poem_class": "杏花", "poet_dynasty": "宋朝", "poet": "张炎", "poem": "寒食不多时。燕燕才归。杏花零落水痕肥。浅碧分山初过雨，一霎晴晖。闲折小桃枝。蝶也相随。晚妆不合整蛾眉。蓦忽思量张敞画，又被愁知。"},
{"poem_name": "画堂春·春情", "poem_id": "xinghua_11929", "poem_class": "杏花", "poet_dynasty": "宋朝", "poet": "秦观", "poem": "东风吹柳日初长，雨余芳草斜阳。杏花零落燕泥香，睡损红妆。宝篆烟销龙凤，画屏云锁潇湘。夜寒微透薄罗裳，无限思量。"},
{"poem_name": "杏林春燕·燕子归来杏子花", "poem_id": "xinghua_102675", "poem_class": "杏花", "poet_dynasty": "明朝", "poet": "唐寅", "poem": "燕子归来杏子花，红桥低影绿池斜。清明时节斜阳里，个个行人问酒家。"},
{"poem_name": "见杏花怀吴下门生", "poem_id": "xinghua_106563", "poem_class": "杏花", "poet_dynasty": "明朝", "poet": "蔡羽", "poem": "偶拈如意话天涯，不道春风到杏花。朝雨似迎新燕子，江村稀见野人家。忙中寒食三年客，雪后音书两鬓华。岂是草《玄》耽寂寞，欲将文字问侯芭。"},
{"poem_name": "田家", "poem_id": "xinghua_15012", "poem_class": "杏花", "poet_dynasty": "宋朝", "poet": "欧阳修", "poem": "绿桑高下映平川，赛罢田神笑语喧。林外鸣鸠春雨歇，屋头初日杏花繁。"},
{"poem_name": "过湖州", "poem_id": "xinghua_105188", "poem_class": "杏花", "poet_dynasty": "明朝", "poet": "止庵法师", "poem": "平生只想住湖州，僻性迂情可自由。一片水声中倚杖，几重山色裹行舟。东林书卷贫犹买，西塞纶竿老未收。缓得归程过寒食，杏花村雨听鸣鸠。"},
{"poem_name": "清夜怨", "poem_id": "xinghua_5172", "poem_class": "杏花", "poet_dynasty": "唐朝", "poet": "李商隐", "poem": "含泪坐春宵，闻君欲度辽。绿池荷叶嫩，红砌杏花娇。曙月当窗满，征云出塞遥。画楼终日闭，清管为谁调。"},
{"poem_name": "杏花", "poem_id": "xinghua_10594", "poem_class": "杏花", "poet_dynasty": "唐朝", "poet": "韩愈", "poem": "居邻北郭古寺空，杏花两株能白红。曲江满园不可到，看此宁避雨与风。二年流窜出岭外，所见草木多异同。冬寒不严地恒泄，阳气发乱无全功。浮花浪蕊镇长有，才开还落瘴雾中。山榴踯躅少意思，照耀黄紫徒为丛。鹧鸪钩輈猿叫歇，杳杳深谷攒青枫。岂如此树一来玩，若在京国情何穷。今旦胡为忽惆怅，万片飘泊随西东。明年更发应更好，道人莫忘邻家翁。"},
{"poem_name": "再游西城", "poem_id": "xinghua_45353", "poem_class": "杏花", "poet_dynasty": "宋朝", "poet": "贺铸", "poem": "柳条破眼已堪攀，鹭下城隅水一湾。後日重来寒食近，杏花林外见青山。"},
{"poem_name": "梅花六首·缟袂相逢半时仙", "poem_id": "xinghua_101119", "poem_class": "杏花", "poet_dynasty": "明朝", "poet": "高启", "poem": "缟袂相逢半时仙，平生水竹有深缘。将疏尚密微经雨，似暗还明远在烟。薄暝山家松树下，嫩寒江店杏花前。秦人若解种当时，不引渔郎入洞天。¤"},
{"poem_name": "乌栖曲", "poem_id": "bailu_21331", "poem_class": "白露", "poet_dynasty": "唐朝", "poet": "王建", "poem": "章华宫人夜上楼，君王望月西山头。夜深宫殿门不锁，白露满山山叶堕。"},
{"poem_name": "记正月二十五日西湖之游十五首○", "poem_id": "xinghua_40777", "poem_class": "杏花", "poet_dynasty": "元朝", "poet": "方回", "poem": "一犁酥润万牛耕，饭碗人间系死生。公子楼头赏春雨，杏花树上听新莺。"},
{"poem_name": "还至张掖古城，闻东军告捷，赠韦五虚己", "poem_id": "bailu_6879", "poem_class": "白露", "poet_dynasty": "唐朝", "poet": "陈子昂", "poem": "孟秋首归路，仲月旅边亭。闻道兰山战，相邀在井陉。屡斗关月满，三捷虏云平。汉军追北地，胡骑走南庭。君为幕中士，畴昔好言兵。白虎锋应出，青龙阵几成。披图见丞相，按节入咸京。宁知玉门道，翻作陇西行。北海朱旄落，东归白露生。纵横未得意，寂寞寡相迎。负剑空叹息，苍茫登古城。"},
{"poem_name": "初月", "poem_id": "bailu_4452", "poem_class": "白露", "poet_dynasty": "唐朝", "poet": "李白", "poem": "玉蟾离海上，白露湿花时。云畔风生爪，沙头水浸眉。乐哉弦管客，愁杀战征儿。因绝西园赏，临风一咏诗。"},
{"poem_name": "日日", "poem_id": "xinghua_4948", "poem_class": "杏花", "poet_dynasty": "唐朝", "poet": "李商隐", "poem": "日日春光斗日光，山城斜路杏花香。几时心绪浑无事，得及游丝百尺长。"},
{"poem_name": "赋应门照绿苔", "poem_id": "bailu_18950", "poem_class": "白露", "poet_dynasty": "唐朝", "poet": "李益", "poem": "宫阙何年月，应门何岁苔。清光一以照，白露共裴回。 ——李益珠履久行绝，玉房重未开。妾心正如此，昭阳歌吹来。 ——法振"},
{"poem_name": "效陶潜体诗十六首", "poem_id": "bailu_1659", "poem_class": "白露", "poet_dynasty": "唐朝", "poet": "白居易", "poem": "不动者厚地，不息者高天。无穷者日月，长在者山川。松柏与龟鹤，其寿皆千年。嗟嗟群物中，而人独不然。早出向朝市，暮已归下泉。形质及寿命，危脆若浮烟。尧舜与周孔，古来称圣贤。借问今何在，一去亦不还。我无不死药，兀兀随化迁。所未定知者，修短迟速间。幸及身健日，当歌一樽前。何必待人劝，持此自为欢。  翳翳窬月阴，沉沉连日雨。开帘望天色，黄云暗如土。行潦毁我墉，疾风坏我宇。蓬莠生庭院，泥涂失场圃。村深绝宾客，窗晦无俦侣。尽日不下床，跳蛙时入户。出门无所往，入室还独处。不以酒自娱，块然与谁语。 朝饮一杯酒，冥心合元化。兀然无所思，日高尚闲卧。暮读一卷书，会意如嘉话。欣然有所遇，夜深犹独坐。又得琴上趣，安弦有余暇。复多诗中狂，下笔不能罢。唯兹三四事，持用度昼夜。所以阴雨中，经旬不出舍。始悟独往人，心安时亦过。 东家采桑妇，雨来苦愁悲。蔟蚕北堂前，雨冷不成丝。西家荷锄叟，雨来亦怨咨。种豆南山下，雨多落为萁。而我独何幸，酝酒本无期。及此多雨日，正遇新熟时。开瓶泻樽中，玉液黄金脂。持玩已可悦，欢尝有余滋。一酌发好容，再酌开愁眉。连延四五酌，酣畅入四肢。忽然遗我物，谁复分是非。是时连夕雨，酩酊无所知。人心苦颠倒，反为忧者嗤。 朝亦独醉歌，暮亦独醉睡。未尽一壶酒，已成三独醉。勿嫌饮太少，且喜欢易致。一杯复两杯，多不过三四。便得心中适，尽忘身外事。更复强一杯，陶然遗万累。一饮一石者，徒以多为贵。及其酩酊时，与我亦无异。笑谢多饮者，酒钱徒自费。 天秋无片云，地静无纤尘。团团新晴月，林外生白轮。忆昨阴霖天，连连三四旬。赖逢家酝熟，不觉过朝昏。私言雨霁后，可以罢余樽。及对新月色，不醉亦愁人。床头残酒榼，欲尽味弥淳。携置南檐下，举酌自殷勤。清光入杯杓，白露生衣巾。乃知阴与晴，安可无此君。我有乐府诗，成来人未闻。今宵醉有兴，狂咏惊四邻。独赏犹复尔，何况有交亲。 中秋三五夜，明月在前轩。临觞忽不饮，忆我平生欢。我有同心人，邈邈崔与钱。我有忘形友，迢迢李与元。或飞青云上，或落江湖间。与我不相见，于今四五年。我无缩地术，君非驭风仙。安得明月下，四人来晤言。良夜信难得，佳期杳无缘。明月又不驻，渐下西南天。岂无他时会，惜此清景前。 家酝饮已尽，村中无酒贳。坐愁今夜醒，其奈秋怀何。有客忽叩门，言语一何佳。云是南村叟，挈榼来相过。且喜樽不燥，安问少与多。重阳虽已过，篱菊有残花。欢来苦昼短，不觉夕阳斜。老人勿遽起，且待新月华。客去有余趣，竟夕独酣歌。 原生衣百结，颜子食一箪。欢然乐其志，有以忘饥寒。今我何人哉，德不及先贤。衣食幸相属，胡为不自安。况兹清渭曲，居处安且闲。榆柳百余树，茅茨十数间。寒负檐下日，热濯涧底泉。日出犹未起，日入已复眠。西风满村巷，清凉八月天。但有鸡犬声，不闻车马喧。时倾一樽酒，坐望东南山。稚侄初学步，牵衣戏我前。即此自可乐，庶几颜与原。 湛湛樽中酒，有功不自伐。不伐人不知，我今代其说。良将临大敌，前驱千万卒。一箪投河饮，赴死心如一。壮士磨匕首，勇愤气咆(口勃)。一酣忘报雠，四体如无骨。东海杀孝妇，天旱窬年月。一酌酹其魂，通宵雨不歇。咸阳秦狱气，冤痛结为物。千岁不肯散，一沃亦销失。况兹儿女恨，及彼幽忧疾。快饮无不消，如霜得春日。方知曲糵灵，万物无与匹。 烟霞隔悬圃，风波限瀛州。我岂不欲往，大海路阻修。神仙但闻说，灵药不可求。长生无得者，举世如蜉蝣。逝者不重回，存者难久留。踟蹰未死间，何苦怀百忧。念此忽内热，坐看成白头。举杯还独饮，顾影自献酬。心与口相约，未醉勿言休。今朝不尽醉，知有明朝不？不见郭门外，累累坟与丘。月明愁杀人，黄蒿风飕飕。死者若有知，悔不秉烛游。  吾闻浔阳郡，昔有陶徵君。爱酒布爱名，忧醒不忧贫。尝为彭泽令，在官才八旬。啾然忽不乐，挂印著公门。口吟归去来，头戴漉酒巾。人吏留不得，直入故山云。归来五柳下，还以酒养真。人间荣与利，摆落如泥尘。先生去已久，纸墨有遗文。篇篇劝我饮，此外无所云。我从老大来，窃慕其为人。其他不可及，且效醉昏昏。 楚王疑忠臣，江南放屈平。晋朝轻高士，林下弃刘伶。一人常独醉，一人常独醒。醒者多苦志，醉者多欢情。欢情信独善，苦志竟何成。兀傲瓮间卧，憔悴泽畔行。彼忧而此乐，道理甚分明。愿君且饮酒，勿思身后名。 有一燕赵士，言貌甚奇瑰。日日酒家去，脱衣典数杯。问君何落拓，云仆生草莱。地寒命且薄，徒抱王佐才。岂无济时策，君门乏良媒。三献寝不报，迟迟空手回。亦有同门生，先升青云梯。贵贱交道绝，朱门叩不开。及归种禾黍，三岁旱为灾。入山烧黄白，一旦化为灰。磋跎五十余，生世苦不谐。处处去不得，却归酒中来。 南巷有贵人，高盖驷马车。我问何所苦，四十垂白须。答云君不知，位重多忧虞。北里有寒士，瓮牖绳为枢。出扶桑枣杖，入卧蜗牛庐。散贱无忧患，心安体亦舒。东邻有富翁，藏货遍五都。东京收粟帛，西市鬻金珠。朝营暮计算，昼夜不安居。西舍有贫者，匹妇配匹夫。布裙行赁舂，短褐坐佣书。以此求口食，一饱欣有余。贵贱与贫富，高下虽有殊。忧乐与利害，彼此不相窬。是以达人观，万化同一途。但未知生死，胜负两何如。迟疑未知间，且以酒为娱。 济水澄而洁，河水浑而黄。交流列四渎，清浊不相伤。太公战牧野，伯夷饿首阳。同时号贤圣，进退不相妨。谓天不爱民，胡为生稻粱。谓天果爱民，胡为生豺狼。谓神福善人，孔圣竟栖遑。谓神祸淫人，暴秦终霸王。颜回与黄宪，何辜早夭亡。蝮蛇与鸩鸟，何得寿延长。物理不可测，神道亦难量。举头仰问天，天色但苍苍。唯当多种黍，日醉手中觞。"},
{"poem_name": "南湖晚秋", "poem_id": "bailu_8316", "poem_class": "白露", "poet_dynasty": "唐朝", "poet": "白居易", "poem": "八月白露降，湖中水方老。旦夕秋风多，衰荷半倾倒。手攀青枫树，足蹋黄芦草。惨澹老容颜，冷落秋怀抱。有兄在淮楚，有弟在蜀道。万里何时来，烟波白浩浩。"},
{"poem_name": "白露", "poem_id": "bailu_5650", "poem_class": "白露", "poet_dynasty": "唐朝", "poet": "杜甫", "poem": "白露团甘子，清晨散马蹄。圃开连石树，船渡入江溪。凭几看鱼乐，回鞭急鸟栖。渐知秋实美，幽径恐多蹊。"},
{"poem_name": "巩北秋兴寄崔明允", "poem_id": "bailu_11559", "poem_class": "白露", "poet_dynasty": "唐朝", "poet": "岑参", "poem": "白露披梧桐，玄蝉昼夜号。秋风万里动，日暮黄云高。 君子佐休明，小人事蓬蒿。所适在鱼鸟，焉能徇锥刀。 孤舟向广武，一鸟归成皋。胜概日相与，思君心郁陶。"},
{"poem_name": "得家书", "poem_id": "bailu_6398", "poem_class": "白露", "poet_dynasty": "唐朝", "poet": "杜甫", "poem": "去凭游客寄，来为附家书。今日知消息，他乡且旧居。熊儿幸无恙，骥子最怜渠。临老羁孤极，伤时会合疏。二毛趋帐殿，一命侍鸾舆。北阙妖氛满，西郊白露初。凉风新过雁，秋雨欲生鱼。农事空山里，眷言终荷锄。"},
{"poem_name": "送张光归吴", "poem_id": "bailu_33999", "poem_class": "白露", "poet_dynasty": "唐朝", "poet": "郎士元", "poem": "看取庭芜白露新，劝君不用久风尘。秋来多见长安客，解爱鲈鱼能几人。"},
{"poem_name": "洞房", "poem_id": "bailu_5950", "poem_class": "白露", "poet_dynasty": "唐朝", "poet": "杜甫", "poem": "洞房环佩冷，玉殿起秋风。秦地应新月，龙池满旧宫。系舟今夜远，清漏往时同。万里黄山北，园陵白露中。"},
{"poem_name": "闲居寄诸弟", "poem_id": "bailu_16733", "poem_class": "白露", "poet_dynasty": "唐朝", "poet": "韦应物", "poem": "秋草生庭白露时，故园诸弟益相思。尽日高斋无一事，芭蕉叶上独题诗。"},
{"poem_name": "赋得垣衣", "poem_id": "bailu_18899", "poem_class": "白露", "poet_dynasty": "唐朝", "poet": "李益", "poem": "漠漠复霏霏，为君垣上衣。昭阳辇下草，应笑此生非。掩蔼青春去，苍茫白露稀。犹胜萍逐水，流浪不相依。"},
{"poem_name": "令狐相公春思见寄", "poem_id": "chunhua_3602", "poem_class": "春花", "poet_dynasty": "唐朝", "poet": "刘禹锡", "poem": "一纸书封四句诗，芳晨对酒远相思。长吟尽日西南望，犹及残春花落时。"},
{"poem_name": "宿烟含白露", "poem_id": "bailu_36452", "poem_class": "白露", "poet_dynasty": "唐朝", "poet": "孙頠", "poem": "析析有新意，微微曙色幽。露含疏月净，光与晓烟浮。迥野遥凝素，空林望已秋。著霜寒未结，凝叶滴还流。比玉偏清洁，如珠讵可收。裴回阡陌上，瞻想但淹留。"},
{"poem_name": "题隐雾亭", "poem_id": "chunhua_2811", "poem_class": "春花", "poet_dynasty": "唐朝", "poet": "鱼玄机", "poem": "春花秋月入诗篇，白日清宵是散仙。空卷珠帘不曾下，长移一榻对山眠。"},
{"poem_name": "用樵侄渔舟韵", "poem_id": "chunhua_36955", "poem_class": "春花", "poet_dynasty": "宋朝", "poet": "钱时", "poem": "乐天知命吾付求，粗缯大布心休休。小山松桂岁寒友，一日不见中三秋。白云岩上飞相逐，白云岩前一窗足。秋花未落春花开，办得工夫万宠辱。长安贵人争轻肥，高桅大柁去复来。岂不见渔好生涯，受用不尽一瓜皮，炙手可热渠得知。"},
{"poem_name": "次韵谢平心胡祠监见惠生日五首·五朝遗老冠时贤", "poem_id": "chunhua_39150", "poem_class": "春花", "poet_dynasty": "元朝", "poet": "方回", "poem": "五朝遗老冠时贤，家祭犹无掩豆肩。文采春花洛阳苑，精神秋隼华峰巅。难兄共对三千字，晚境今开九十年。富贵朱门百杂碎，先生归卧故庐全。"},
{"poem_name": "代女道士王灵妃赠道士李荣", "poem_id": "chunhua_2176", "poem_class": "春花", "poet_dynasty": "唐朝", "poet": "骆宾王", "poem": "玄都五府风尘绝，碧海三山波浪深。桃实千年非易待，桑田一变已难寻。别有仙居对三市，金阙银宫相向起。台前镜影伴仙娥，楼上箫声随凤史。凤楼迢递绝尘埃，莺时物色正裴回。灵芝紫检参差长，仙桂丹花重叠开。双童绰约时游陟，三鸟联翩报消息。尽言真侣出遨游，传道风光无限极。轻花委砌惹裾香，残月窥窗觇幌色。个时无数并妖妍，个里无穷总可怜。别有众中称黜帝，天上人间少流例。洛滨仙驾启遥源，淮浦灵津符远筮。自言少小慕幽玄，只言容易得神仙。珮中邀勒经时序，箫里寻思复几年。寻思许事真情变，二人容华识少选。漫道烧丹止七飞，空传化石曾三转。寄语天上弄机人，寄语河边值查客，乍可匆匆共百年，谁使遥遥期七夕。想知人意自相寻，果得深心共一心。一心一意无穷已，投漆投胶非足拟。只将羞涩当风流，持此相怜保终始。相怜相念倍相亲，一生一代一双人。不把丹心比玄石，惟将浊水况清尘。只言柱下留期信，好欲将心学松蕣。不能京兆画蛾眉，翻向成都骋驺引。青牛紫气度灵关，尽素赩鳞去不还。连苔上砌无穷绿，修竹临坛几处斑。此时空床难独守，此日别离那可久。梅花如雪柳如丝，年去年来不自持。初言别在寒偏在，何悟春来春更思。春时物色无端绪，双枕孤眠谁分许。分念娇莺一种啼，生憎燕子千般语。朝云旭日照青楼，迟晖丽色满皇州。落花泛泛浮灵沼，垂柳长长拂御沟。御沟大道多奇赏，侠客妖容递来往。宝骑连花铁作钱，香轮骛水珠为网。香轮宝骑竞繁华，可怜今夜宿倡家。鹦鹉杯中浮竹叶，凤凰琴里落梅花。许辈多情偏送款，为问春花几时满。千回鸟信说众诸，百过莺啼说长短。长短众诸判不寻，千回百过浪关心。何曾举意西邻玉，未肯留情南陌金。南陌西邻咸自保，还辔归期须及早。为想三春狭斜路，莫辞九折邛关道。假令白里似长安，须使青牛学剑端。蘋风入驭来应易，竹杖成龙去不难。龙飙去去无消息，鸾镜朝朝减容色。君心不记下山人，妾欲空期上林翼。上林三月鸿欲稀，华表千年鹤未归。不分淹留桑路待，只应直取桂轮飞。"},
{"poem_name": "双调·拨不断", "poem_id": "chunhua_23674", "poem_class": "春花", "poet_dynasty": "元朝", "poet": "王和卿", "poem": "大鱼胜神鳌，夯风涛，脊梁上轻负着蓬莱岛。万里夕阳锦背高，翻身犹恨东洋小，太公怎钓？绿毛龟绿毛稠，绕池游，口中气吐香烟透。卖卦的先生把你脊骨飏，十长生里伴定个仙鹤走，白大夫的行头。长毛小狗丑如驴，小如猪，《山海经》检遍了无寻处。遍体浑身都是毛，我道你有似个成精物，咬人的笤帚。自叹恰春朝，又秋宵，春花秋月何时了。花到三春颜色消，月过十五光明少，月残花落。王大姐浴房内吃打假胡伶，聘聪明。你本待洗腌臜倒惹得不干净，精尻上匀排七道青，扇圈大膏药刚糊定，早难道外宣无病。偷情为获鸡儿啼，月儿西，偷情方暂出罗帏。兢兢业业心儿里，谁知又被人拿起，含羞忍耻。胖妻夫一个胖双郎，就了个胖苏娘，两口儿便似熊模样。成就了风流喘豫章，绣帏中一对儿鸳鸯象，交肚皮厮撞。"},
{"poem_name": "望人家桃李花诗词", "poem_id": "chunhua_2108", "poem_class": "春花", "poet_dynasty": "唐朝", "poet": "贺知章", "poem": "山源夜雨度仙家，朝发东园桃李花。桃花红兮李花白，照灼城隅复南陌。南陌青楼十二重，春风桃李为谁容。弃置千金轻不顾，踟蹰五马谢相逢。徒言南国容华晚，遂叹西家飘落远。的皪长奉明光殿，氛氲半入披香苑。苑中珍木元自奇，黄金作叶白银枝。千年万岁不凋落，还将桃李更相宜。桃李从来露井傍，成蹊结影矜艳阳。莫道春花不可树，会持仙实荐君王。"},
{"poem_name": "八拍蛮·翠袖笼香醒宿酒", "poem_id": "chunhua_36679", "poem_class": "春花", "poet_dynasty": "元朝", "poet": "仇远", "poem": "翠袖笼香醒宿酒，银屏汲水沦新茶。几处杜鹃啼暮雨，来禽空老一春花。"},
{"poem_name": "奉和圣制重阳日即事", "poem_id": "hanlu_28343", "poem_class": "寒露", "poet_dynasty": "唐朝", "poet": "武元衡", "poem": "玉烛降寒露，我皇歌古风。重阳德泽展，万国欢娱同。绮陌拥行骑，香尘凝晓空。神都自蔼蔼，佳气助葱葱。律吕阴阳畅，景光天地通。徒然被鸿霈，无以报玄功。"},
{"poem_name": "赋南墅竹", "poem_id": "hanlu_164950", "poem_class": "寒露", "poet_dynasty": "宋朝", "poet": "卫宗武", "poem": "物得气之清，钟秀莫如竹。是谓东南美，群植可奴仆。虚心而独立，劲节不囘曲。傍屋著数插，能洗尘万斛。截之作凤鸣，雌雄相配六。杀以为汗青，奚啻十年读。有体兼有用，迥异凡草木。骚人互题品，国风尝纪录。子有步仞丘，殆类筼筜谷。老筠依云根，错出胜千陆。矫虔相长雄，高下森立玉。霏霏雾滴翠，滟滟浪翻绿。蟠根龙蛇走，密叶鸾凤蹙。林飚振微响，环佩声戛触。琐碎流金辉，霁晓弄清旭。熙阳发菁花，婀娜舞桂纛。滋萌长云仍，一一锦绷束。火轮行长空，炎歊暑方酷。枕簟入幽深，洒若寒露沃。秋月映婵娟，清影夜相属。岁寒交胜友，南枝花倚伏。四序景无涯，风月任追逐。人谓小渭川，我忝共淇澳。邀朋对此君，岂惜醉醽醁。七贤迹已远，遗响犹可续。冰雪生襟袖，云烟散毫牍。只欠与可俦，写入鹅溪幅。"},
{"poem_name": "桑落洲", "poem_id": "hanlu_59899", "poem_class": "寒露", "poet_dynasty": "唐朝", "poet": "李群玉", "poem": "九江寒露夕，微浪北风生。浦屿渔人火，蒹葭凫雁声。颓云晦庐岳，微鼓辨湓城。远忆天边弟，曾从此路行。"},
{"poem_name": "送十五舅", "poem_id": "hanlu_7393", "poem_class": "寒露", "poet_dynasty": "唐朝", "poet": "王昌龄", "poem": "深林秋水近日空，归棹演漾清阴中。夕浦离觞意何已，草根寒露悲鸣虫。"},
{"poem_name": "代谒张别驾·入境欢声听野农", "poem_id": "hanlu_152185", "poem_class": "寒露", "poet_dynasty": "宋朝", "poet": "姚勉", "poem": "入境欢声听野农，题舆今有曲江公。官居寒露清冰里，人在光风霁月中。席有新诗吟客满，案无滞牍讼庭空。只愁骥足难淹久，行捧丝纶入汉宫。"},
{"poem_name": "败荷鹡鸰图", "poem_id": "hanlu_102750", "poem_class": "寒露", "poet_dynasty": "明朝", "poet": "唐寅", "poem": "飞唤行摇类急难，野田寒露欲成团。莫言四海皆兄长，骨肉而今冷眼看。"},
{"poem_name": "晚景怅然简二三子", "poem_id": "hanlu_25360", "poem_class": "寒露", "poet_dynasty": "唐朝", "poet": "李峤", "poem": "楚客秋悲动，梁台夕望赊。梧桐稍下叶，山桂欲开花。气引迎寒露，光收向晚霞。长歌白水曲，空对绿池华。"},
{"poem_name": "秋日杂兴·青青陌上草", "poem_id": "hanlu_161239", "poem_class": "寒露", "poet_dynasty": "宋朝", "poet": "李廌", "poem": "青青陌上草，秋徂故应省。疾风试飘叶，寒露犹湛颍。冰霜来无时，尔命讵坚永。滋蕃奈尔何，咄咄临此景。"},
{"poem_name": "送苏伯达之官西安七首·好去西安苏县丞", "poem_id": "hanlu_161135", "poem_class": "寒露", "poet_dynasty": "宋朝", "poet": "李廌", "poem": "好去西安苏县丞，千年求友近严陵。江山如彼君如此，正似玉壶寒露冰。"},
{"poem_name": "赠朱推", "poem_id": "hanlu_147707", "poem_class": "寒露", "poet_dynasty": "宋朝", "poet": "胡寅", "poem": "净绿环城亦何有，跳锦潜银不容取。尚余翠盖拥红妆，两两三三早秋后。秋官公廨临池傍，结筠为筏开轩窗。落日轻风泛船好，欢呼取笑徒相望。忽闻报予酒初熟，亟往从之倾白玉。疎蝉有思曳长缲，寒露无声洗残燠。君才岂合州县劳，前云后晖家世高。一经不但有遗训，千古记注谈滔滔。新州州土丞岚瘴，从来只是居流放。於今多住四方人，况复为官气条畅。山肴野蔌应时须，真率相期久已渝。君今满秩稍淹此，牛刀又欲将鸡屠。嗟予衰谢人所去，晚交幸作年家遇。浮生聚首安得常，一笑倾怀亦难屡。莫辞瓶罄烛再然，异日重逢歌此篇。岁时岂忍无记述，明朝仲朔青龙年。"},
{"poem_name": "八月十九日试院梦冲卿", "poem_id": "hanlu_90093", "poem_class": "寒露", "poet_dynasty": "宋朝", "poet": "王安石", "poem": "空庭得秋长漫漫，寒露入暮愁衣单。喧喧人语已成市，白日未到扶桑间。永怀所好却成梦，玉色彷佛开心颜。逆知後应不复隔，谈笑明月相与闲。"},
{"poem_name": "姑苏杂咏·毛公坛", "poem_id": "hanlu_101894", "poem_class": "寒露", "poet_dynasty": "明朝", "poet": "高启", "poem": "欲观汉坛符，东上缥缈峰。葛花坠寒露，夕饮清心胸。月出太湖水，鹤鸣空涧松。真境久寂寥，苍苔蠙灵踪。尝闻绿毛叟，变化犹神龙。世人岂得见，偶许樵夫逢。攀阴力易疲，探玄志难从。归出白云外，空闻仙观钟。"},
{"poem_name": "初到陆浑山庄", "poem_id": "hanlu_17678", "poem_class": "寒露", "poet_dynasty": "唐朝", "poet": "宋之问", "poem": "授衣感穷节，策马凌伊关。归齐逸人趣，日觉秋琴闲。寒露衰北阜，夕阳破东山。浩歌步榛樾，栖鸟随我还。"},
{"poem_name": "杂曲歌辞·山鹧鸪", "poem_id": "hanlu_57135", "poem_class": "寒露", "poet_dynasty": "隋朝", "poem": "玉关征戍久，空闺人独愁。寒露湿青苔，别来蓬鬓秋。人坐青楼晚，莺语百花时。愁人多自老，肠断君不知。"},
{"poem_name": "从石涛禅师乞花插瓶·其六", "poem_id": "lidong_266066", "poem_class": "立冬", "poet_dynasty": "清朝", "poet": "屈大均", "poem": "立冬前未冷，已是放梅时。一朵开方半，人从定里知。"},
{"poem_name": "和文与可洋州园亭三十咏·荻浦", "poem_id": "hanlu_82341", "poem_class": "寒露", "poet_dynasty": "宋朝", "poet": "苏辙", "poem": "离披寒露下，萧索微风触。摧折有余青，従横未须束。"},
{"poem_name": "观猎", "poem_id": "lidong_224601", "poem_class": "立冬", "poet_dynasty": "宋朝", "poet": "刘攽", "poem": "立冬杀气凝，清霜会晨朝。涤涤原野空，烈烈荆棘烧。鹰饥肯为用，马寒意逾骄。旌旗带林莽，笳吹含风飙。突围狡兽怒，得隽壮士嚣。老狐屈变诈，文雉输英翘。讨伐顺天时，未许穷奸妖。翩翩马上儿，弓箭各在腰。意矜百战雄，巧斗更相招。控弦落明月，飞镝来九霄。虽虐终无伤，为乐固已饶。晚临清汝滨，寒水如落潮。挥壶酌美酒，醉归遗皂貂。"},
{"poem_name": "癸卯九月二十一日作", "poem_id": "lidong_335086", "poem_class": "立冬", "poet_dynasty": "明朝", "poet": "陶安", "poem": "立冬前一日，雷电蛰虫惊。雨气蒸人暖，潮头触岸平。君王敬天变，宰相访民生。穫稻筑场圃，千村正望晴。"},
{"poem_name": "沙市雪定，三用前韵", "poem_id": "lidong_219027", "poem_class": "立冬", "poet_dynasty": "清朝", "poet": "赵熙", "poem": "晓风晴渚开帆叶，红日荆州数堆雪。饥鹰掠水寒更嬉，巷陌街头马声绝。此是景升用兵处，上游江势随山折。一代英名似雪花，掉头尽化春澌灭。鹅毛大片昨如席，玉龙穿鼻顽仙掣。楚江涛作银界色，剪水飞花乱鱼缬。立冬九日如此寒，敲日玻璃碎成屑。今朝檐际泫残溜，玉女窥云羞一瞥。长白山头王气尽，哀鸿遍地劳人说。雪中一酹孙仲谋，沉沙莫洗前朝铁。"},
{"poem_name": "嘲王历阳不肯饮酒", "poem_id": "xuehua_4253", "poem_class": "雪花", "poet_dynasty": "唐朝", "poet": "李白", "poem": "地白风色寒，雪花大如手。笑杀陶渊明，不饮杯中酒。浪抚一张琴，虚栽五株柳。空负头上巾，吾于尔何有。"},
{"poem_name": "简铦朴翁兼简敬叟二首·雪花梅萼两婆娑", "poem_id": "xuehua_41249", "poem_class": "雪花", "poet_dynasty": "宋朝", "poet": "苏泂", "poem": "雪花梅萼两婆娑，梅雪相催柰老荷。只合孤山访和靖，不应华屋比东坡。诗情可喜丝生鬓，归意犹须冰泮河。林下相寻未岑寂，木鱼能拍鸟能歌。"},
{"poem_name": "题州北路傍老柳树", "poem_id": "xuehua_8248", "poem_class": "雪花", "poet_dynasty": "唐朝", "poet": "白居易", "poem": "皮枯缘受风霜久，条短为应攀折频。但见半衰当此路，不知初种是何人。雪花零碎逐年减，烟叶稀疏随分新。莫道老株芳意少，逢春犹胜不逢春。"},
{"poem_name": "题清镜寺留别", "poem_id": "xuehua_34158", "poem_class": "雪花", "poet_dynasty": "唐朝", "poet": "陈羽", "poem": "路入千山愁自知，雪花撩乱压松枝。世人并道离别苦，谁信山僧轻别离。"},
{"poem_name": "九曲櫂歌十首·仙掌峰前仙子家", "poem_id": "xuehua_113519", "poem_class": "雪花", "poet_dynasty": "宋朝", "poet": "白玉蟾", "poem": "仙掌峰前仙子家，客来活火煮新茶。主人摇指青烟里，瀑布悬崖剪雪花。"},
{"poem_name": "酬殷明佐见赠五云裘歌", "poem_id": "xuehua_4346", "poem_class": "雪花", "poet_dynasty": "唐朝", "poet": "李白", "poem": "我吟谢脁诗上语，朔风飒飒吹飞雨。谢脁已没青山空，后来继之有殷公。粉图珍裘五云色，晔如晴天散彩虹。文章彪炳光陆离，应是素娥玉女之所为。轻如松花落金粉，浓似苔锦含碧滋。远山积翠横海岛，残霞飞丹映江草。凝毫采掇花露容，几年功成夺天造。故人赠我我不违，著令山水含清晖。顿惊谢康乐，诗兴生我衣。襟前林壑敛暝色，袖上云霞收夕霏。群仙长叹惊此物，千崖万岭相萦郁。身骑白鹿行飘飖，手翳紫芝笑披拂。相如不足跨鹔鹴，王恭鹤氅安可方。瑶台雪花数千点，片片吹落春风香。为君持此凌苍苍，上朝三十六玉皇。下窥夫子不可及，矫首相思空断肠。"},
{"poem_name": "雪衣女", "poem_id": "xuehua_29589", "poem_class": "雪花", "poet_dynasty": "唐朝", "poet": "陆龟蒙", "poem": "嫩红钩曲雪花攒，月殿栖时片影残。自说夜来春梦恶，学持金偈玉栏干。"},
{"poem_name": "胡旋女", "poem_id": "xuehua_7999", "poem_class": "雪花", "poet_dynasty": "唐朝", "poet": "白居易", "poem": "胡旋女，胡旋女。心应弦，手应鼓。弦鼓一声双袖举。回雪飘飖转蓬舞。左旋右转不知疲，千匝万周无已时。人间物类无可比，奔车轮缓旋风迟。曲终再拜谢天子，天子为之微启齿。胡旋女，出康居，徒劳东来万里余。中原自有胡旋者，斗妙争能尔不如。天宝季年时欲变，臣妾人人学圜转。中有太真外禄山，二人最道能胡旋。梨花园中册作妃，金鸡障下养为儿。禄山胡旋迷君眼，兵过黄河疑未反。贵妃胡旋惑君心，死弃马嵬念更深。从兹地轴天维转，五十年来制不禁。胡旋女，莫空舞，数唱此歌悟明主。"},
{"poem_name": "听蓝溪僧为元居士说维摩经", "poem_id": "xuehua_6973", "poem_class": "雪花", "poet_dynasty": "唐朝", "poet": "孟郊", "poem": "古树少枝叶，真僧亦相依。山木自曲直，道人无是非。手持维摩偈，心向居士归。空景忽开霁，雪花犹在衣。洗然水溪昼，寒物生光辉。"},
{"poem_name": "福先寺雪中酬别乐天", "poem_id": "xuehua_3720", "poem_class": "雪花", "poet_dynasty": "唐朝", "poet": "刘禹锡", "poem": "龙门宾客会龙宫，东去旌旗驻上东。二八笙歌云幕下，三千世界雪花中。离堂未暗排红烛，别曲含凄飏晚风。才子从今一分散，便将诗咏向吴侬。"},
{"poem_name": "杨花", "poem_id": "xuehua_21888", "poem_class": "雪花", "poet_dynasty": "唐朝", "poet": "张祜", "poem": "散乱随风处处匀，庭前几日雪花新。无端惹著潘郎鬓，惊杀绿窗红粉人。"},
{"poem_name": "白露为霜", "poem_id": "bailu_36270", "poem_class": "白露", "poet_dynasty": "唐朝", "poet": "徐敞", "poem": "早寒青女至，零露结为霜。入夜飞清景，凌晨积素光。驷星初晰晰，葭菼复苍苍。色冒沙滩白，威加木叶黄。鲜辉袭纨扇，杀气掩干将。葛屦那堪履，徒令君子伤。"},
{"poem_name": "阮郎归·杏花疏雨洒香堤", "poem_id": "xinghua_2409", "poem_class": "杏花", "poet_dynasty": "清朝", "poet": "纳兰容若", "poem": "杏花疏雨洒香堤，高楼帘幕垂。远山映水夕阳低，春愁压翠眉。芳草句，碧云辞，低徊闲自思。流莺枝上不曾啼，知君肠断时。"},
{"poem_name": "玉阶怨", "poem_id": "bailu_689", "poem_class": "白露", "poet_dynasty": "唐朝", "poet": "李白", "poem": "玉阶生白露，夜久侵罗袜。却下水晶帘，玲珑望秋月。"},
{"poem_name": "和答诗十首·和松树", "poem_id": "bailu_8081", "poem_class": "白露", "poet_dynasty": "唐朝", "poet": "白居易", "poem": "亭亭山上松，一一生朝阳。森耸上参天，柯条百尺长。漠漠尘中槐，两两夹康庄。婆娑低覆地，枝干亦寻常。八月白露降，槐叶次第黄。岁暮满山雪，松色郁青苍。彼如君子心，秉操贯冰霜。此如小人面，变态随炎凉。共知松胜槐，诚欲栽道傍。粪土种瑶草，瑶草终不芳。尚可以斧斤，伐之为栋梁。杀身获其所，为君构明堂。不然终天年，老死在南冈。不愿亚枝叶，低随槐树行。"},
{"poem_name": "摸鱼儿·东洲桃浪", "poem_id": "chunhua_35702", "poem_class": "春花", "poet_dynasty": "明朝", "poet": "王夫之", "poem": "剪中流，白苹芳草，燕尾江分南浦。盈盈待学春花靥，人面年年如故。留春住，笑几许浮萍，旧梦迷残絮。棠桡无数。尽泛月莲舒，留仙裙在，载取春归去。佳丽地，仙院迢迢烟雾。湿香飞上丹户。醮坛珠斗疏灯映，共作一天花雨。君莫诉。君不见桃根已失江南渡。风狂雨妒，便万点落英，几湾流水，不是避秦路。"},
{"poem_name": "红绣鞋·次归去来韵", "poem_id": "chunhua_805", "poem_class": "春花", "poet_dynasty": "元朝", "poet": "张可久", "poem": "东舍西邻酒债，春花秋月诗才，两字功名困尘埃。青山依旧好，黄菊近新栽，没商量归去来。"},
{"poem_name": "猎骑辞", "poem_id": "chunhua_13675", "poem_class": "春花", "poet_dynasty": "唐朝", "poet": "温庭筠", "poem": "早辞平扆殿，夕奉湘南宴。香兔抱微烟，重鳞叠轻扇。蚕饥使君马，雁避将军箭。宝柱惜离弦，流黄悲赤县。理钗低舞鬓，换袖回歌面。晚柳未如丝，春花已如霰。所嗟故里曲，不及青楼宴。"},
{"poem_name": "过友人隐居", "poem_id": "chunhua_14939", "poem_class": "春花", "poet_dynasty": "唐朝", "poet": "戴叔伦", "poem": "潇洒绝尘喧，清溪流绕门。水声鸣石濑，萝影到林轩。地静留眠鹿，庭虚下饮猿。春花正夹岸，何必问桃源。"},
{"poem_name": "杭州天竺、灵隐二寺顷岁亦布衣一游…追思为诗二首", "poem_id": "chunhua_11098", "poem_class": "春花", "poet_dynasty": "唐朝", "poet": "李绅", "poem": "翠岩幽谷高低寺，十里松风碧嶂连。开尽春花芳草涧，遍通秋水月明泉。石文照日分霞壁，竹影侵云拂暮烟。时有猿猱扰钟磬，老僧无复得安禅。人烟不隔江城近，水石虽清海气深。波动只观罗刹相，静居难识梵王心。鱼扃昼锁龙宫宝，雁塔高摩欲界金。近日尤闻重雕饰，世人遥礼二檀林。"},
{"poem_name": "减字木兰花·纪壁间题", "poem_id": "chunhua_12596", "poem_class": "春花", "poet_dynasty": "宋朝", "poet": "辛弃疾", "poem": "盈盈泪眼，往日青楼天样远，秋月春花，输与寻常姊妹家。水村山驿，日幕行云无气力，锦字偷裁，立尽西风雁不来。"},
{"poem_name": "鱼复江中", "poem_id": "chunhua_3668", "poem_class": "春花", "poet_dynasty": "唐朝", "poet": "刘禹锡", "poem": "扁舟尽室贫相逐，白发藏冠镊更加。远水自澄终日绿，晴林长落过春花。客情浩荡逢乡语，诗意留连重物华。风樯好住贪程去，斜日青帘背酒家。"},
{"poem_name": "代春闺", "poem_id": "chunhua_35612", "poem_class": "春花", "poet_dynasty": "唐朝", "poet": "崔液", "poem": "江南日暖鸿始来，柳条初碧叶半开。玉关遥遥戍未回，金闺日夕生绿苔。寂寂春花烟色暮，檐燕双双落花度。青楼明镜昼无光，红帐罗衣徒自香。妾恨十年长独守，君情万里在渔阳。"},
{"poem_name": "刑部侍郎仕王熙仲挽词", "poem_id": "hanlu_161014", "poem_class": "寒露", "poet_dynasty": "宋朝", "poet": "王珪", "poem": "解组归来岁月侵，应无尘土上华簪。犹闻别鹤山中怨，忽送冥鸿日外沉。洧水于今寒露起，汉台依旧白云深。与君曾论平生事，不觉临觞泪满襟。"},
{"poem_name": "幸白鹿观应制", "poem_id": "hanlu_17402", "poem_class": "寒露", "poet_dynasty": "唐朝", "poet": "沈佺期", "poem": "紫凤真人府，斑龙太上家。天流芝盖下，山转桂旗斜。圣藻垂寒露，仙杯落晚霞。唯应问王母，桃作几时花。"},
{"poem_name": "种莴苣", "poem_id": "hanlu_6475", "poem_class": "寒露", "poet_dynasty": "唐朝", "poet": "杜甫", "poem": "阴阳一错乱，骄蹇不复理。枯旱于其中，炎方惨如毁。植物半蹉跎，嘉生将已矣。云雷欻奔命，师伯集所使。指麾赤白日，澒洞青光起。雨声先已风，散足尽西靡。山泉落沧江，霹雳犹在耳。终朝纡飒沓，信宿罢潇洒。堂下可以畦，呼童对经始。苣兮蔬之常，随事艺其子。破块数席间，荷锄功易止。两旬不甲坼，空惜埋泥滓。野苋迷汝来，宗生实于此。此辈岂无秋，亦蒙寒露委。翻然出地速，滋蔓户庭毁。因知邪干正，掩抑至没齿。贤良虽得禄，守道不封己。拥塞败芝兰，众多盛荆杞。中园陷萧艾，老圃永为耻。登于白玉盘，藉以如霞绮。苋也无所施，胡颜入筐篚。"},
{"poem_name": "弟观为众奉里神于丹山僧舍有五绝因趁韵·人众由来口铄金", "poem_id": "hanlu_50112", "poem_class": "寒露", "poet_dynasty": "宋朝", "poet": "陈著", "poem": "人众由来口铄金，漫从时好答人心。堪怜寒露冰壶玉，尘满冠巾汗满襟。"},
{"poem_name": "晚晴", "poem_id": "hanlu_140774", "poem_class": "寒露", "poet_dynasty": "宋朝", "poet": "郭印", "poem": "朝来寒露重，旭日庆新晴。长空烟霭净，遥岑锦绣明。野竞农夫穫，路多游子行。岁事竟如何，且欲供粢盛。矧彼关外戌，仰哺十万兵。粮运傥不绝，因缘活此生。吾家有瘠田，努力事躬耕。宁辞畎亩劳，每作风雨惊。心期了租赋，敢望仓箱盈。耋龄无多日，妄意观太平。"},
{"poem_name": "游宋衡送示登明录诗卷次韵并呈同赋诸公", "poem_id": "hanlu_71801", "poem_class": "寒露", "poet_dynasty": "宋朝", "poet": "赵蕃", "poem": "赤气排空势且然，簿书何急又堆前。忽来疏雨微云句，置以清冰寒露边。想见坐中皆玉雪，更知眼界足风烟。虽然此乐宜输我，公等谈经合细旃。"},
{"poem_name": "九月一日过孟十二仓曹、十四主簿兄弟", "poem_id": "hanlu_6191", "poem_class": "寒露", "poet_dynasty": "唐朝", "poet": "杜甫", "poem": "藜杖侵寒露，蓬门启曙烟。力稀经树歇，老困拨书眠。秋觉追随尽，来因孝友偏。清谈见滋味，尔辈可忘年。"},
{"poem_name": "夜坐怀都城", "poem_id": "hanlu_98199", "poem_class": "寒露", "poet_dynasty": "宋朝", "poet": "项安世", "poem": "霏霏寒露湿樯竿，耿耿明星动玉湾。夜久暗尘无一点，心闲远念忽相关。天街月色中秋近，海岸涛头数日间。正是钱塘好时节，只愁风雨自阑珊。"},
{"poem_name": "鲁中送鲁使君归郑州", "poem_id": "hanlu_18639", "poem_class": "寒露", "poet_dynasty": "唐朝", "poet": "韩翃", "poem": "城中金络骑，出饯沈东阳。九月寒露白，六关秋草黄。齐讴听处妙，鲁酒把来香。醉后著鞭去，梅山道路长。"},
{"poem_name": "立冬日作", "poem_id": "lidong_36574", "poem_class": "立冬", "poet_dynasty": "宋朝", "poet": "陆游", "poem": "室小才容膝，墙低仅及肩。方过授衣月，又遇始裘天。寸积篝炉炭，铢称布被绵。平生师陋巷，随处一欣然。"},
{"poem_name": "送槐广落第归扬州", "poem_id": "hanlu_17038", "poem_class": "寒露", "poet_dynasty": "唐朝", "poet": "韦应物", "poem": "下第常称屈，少年心独轻。拜亲归海畔，似舅得诗名。晚对青山别，遥寻芳草行。还期应不远，寒露湿芜城。"},
{"poem_name": "旅怀", "poem_id": "hanlu_36544", "poem_class": "寒露", "poet_dynasty": "唐朝", "poet": "周贺", "poem": "不觉月又尽，未归还到春。雪通庐岳梦，树匝草堂身。泽雁和寒露，江槎带远薪。何年自此去，旧国复为邻。"},
{"poem_name": "杂剧·西游记·第五本", "poem_id": "hanlu_23658", "poem_class": "寒露", "poet_dynasty": "元朝", "poet": "杨景贤", "poem": "万里韶光应节来三天宝箓彻明开分明龙女擎珠出疑是仙人带月回第十七折女王逼配(唐僧引孙、猪、沙、马上，云)自离了黑风山，来到女人国。孙行者，女人国里何好？(行者云)师父，弟子铜筋铁骨，火眼金睛，钅俞石屁眼，摆锡鸡巴。师父若怕拚，我做弟子不着。(唐僧云)既到此间，怕得许多？只得向前。通关先打去了，俺入城去来。(下)(女人国王上，云)子童女人国王。俺一国无男子，每月满时，照井而生。俺先国王命使汉光武皇帝时入中国，拜曹大家为师，授经书一车来国中。至今国中妇人，知书知史，立成一国，非同容易也呵。(唱)【仙吕】【点绛唇】宝殿生香，美人扶向，瑶阶上。列七宝旌幢，端坐泥金亢。【混江龙】我怕不似嫦娥模样，将一座广寒宫移下五云乡。两般比谕，一样凄凉。嫦娥夜夜孤眠居月窟，我朝朝独自守家邦。虽无那强文壮武，宰相朝郎，列两行脂粉，无四野刀枪。千年只照井泉生，平生不识男儿像。见一幅画来的也情动，见一个泥塑的也心伤。昨日有通关打来说道：大唐国师，去西天取经，从俺地面过。俺索接他去。【油葫芦】说他几载其间离了大唐，来到俺地方，安排香案快疾忙。今日取经直过俺金阶上，抵多少醉鞭误入平康巷。我是一个聪明女，他是一个少年郎。谁着他不明白抢入我花罗网，准备着金殿锁鸳鸯。【天下乐】稳情取和气春风满画堂，宰下肥羊，安排的五味香，与俺那菜馒头的老兄腾了肚肠。陪妆奁留他做丈夫，舍身躯与他做正房，可知道男儿当自强。(唐僧引一行人上，云)贫僧来至女国，梦寐间有韦驮尊天来报，有一场魔障来也，龙天未知是何魔障？来到国内，报复去，大唐国师求见。(女王做接科，云)早知师父到来，自合远接。接待不及，勿令见罪。(唐僧云)难消，归依佛，归依法，归依僧。(女王云)是好一个和尚也呵。【那叱令】身才儿俊长，加持得鬼王；容貌儿善良，修持得梵正；胸襟儿纪纲，扶持得帝王。头如蓝靛青，语似春雷壮，这和尚端的非常。将酒来，与师父接风。(唐僧云)小僧不饮酒，不茹荤。(女王唱)【鹊踏枝】执方尊泻琼浆，露春葱捧瑶觞。(唐僧云)娘娘，及早修业，无常有限者。(女王唱)但能勾两意多情，尽教他一日无常。天魔女邪施伎俩，敢是你个释迦佛，也按不住心肠。(女王做抱住唐僧科)(行者云)娘娘，我师父是童男子，吃不得大汤水，要便我替。(唐僧云)善哉！善哉！我是出家人。(女王唱)【寄生草】直裰上胭脂污，袈裟上腻粉香。似魔腾伽把阿难摄在淫山上，若鬼子母将如来围定在灵山上，巫枝祗把张僧拿住在龟山上。不是我魔王苦苦害真僧，如今佳人个个要寻和尚。(行者云)小行与娘娘驱兵将作朝臣，你饶了俺师父者。(女王唱)【幺】徒弟每诸般劝，师父独自慌。俺女兵不用猴为将，女王岂用猪为相？如今女娘都爱唐三藏。你休痴迷修行今世有来生，我则待长江后浪催前浪。(女王做扯唐僧科)这正殿上不是说话的去处，俺两个后殿里去来。(唐僧云)孙悟空救我。(下)(行者云)我自也顾不得。(诸女做捉番孙、猪、沙发科)(下)(女王扯唐僧上，云)唐僧，我和你成其夫妇，你则今日就做国王，如何？(唐僧云)善哉！我要取经哩。(发科)(女王唱)【六幺序】香馥郁销金帐，光灿烂白象床，俺两个破题儿待弄玉偷香。听得说天地阴阳，自有纲常，人伦上下，不可孤孀。俺这里天生阴地无阳长，你何辜不近好婆娘？浮屠尽把三纲丧。(唐僧云)佛教自是一家。(女王云)说你那佛怎么？孔夫子文章贯世，天下传扬。(唐僧云)你如何知有个孔夫子？(女王云)俺先国王，曾使人去授得曹大家五经三史，都知人伦故事。【幺】你虽奉唐王，不看文章。舜娶娥皇，不告爷娘。后代度量，孟子参详。他父母非良，兄弟参商，告废了人伦大纲，因此上自上张。你非比俗辈儿郎，没来由独锁空房。不从咱除是飞在天上，箭射下来也待成双。你若不肯呵，锁你在冷房子里，枉熬煎得你镜中白发三千丈。成就了一宵恩爱，索强似百世流芳。(女王捉番唐僧科)(唐僧云)谁救贫僧也。(韦驮尊天上，云)某韦驮尊天是也。奉观音法旨，去救唐僧走一遭。泼贱人，怎敢毁吾师法体？(女王云)你是何人，直走到卧房里来？【金盏儿】披金甲貌堂堂，持宝杵气昂昂。莫不是淹蓝桥烧祆庙的腌神将？比唐僧模样更非常。(韦云)吾神三十老，完为童子身。特来护法来。(女王云)又是个柳下惠、颜叔子。焦则么那村柳舍？叫则么那口吞颜郎？你整村了三十载，他干过了二十霜。(韦云)若不送师父出来，一杵打你做泥尘。(女王做放手科)【尾】我无缘保的他无恙，闹炒起花烛洞房。怕甚么深院沉沉秋夜长，决撒了帽儿光光。恨韦郎，不做周方，我不道的恼乱苏州刺史肠。我如今去，我这里收拾下画堂，埋伏下兵将，等回来拿住再商量。(下)(韦云)唵，孙行者安在？(行者上，云)唵，乃佛敕。诸神拱听。(见科)(唐僧云)行者，贫僧若非尊神护持，几毁法体。(韦云)行者，好生护持师父去者。孙行者听我叮咛：和师父疾便登程。见花酒休生凡性，莫误了西天取经。(下)(唐僧云)行者，我们十分亏神天护持，脱了此一难。我且问你，我吃女王拿住，你每三个怎的脱身？(行者云)师父，听行者告诉一遍：小行被一个婆娘按倒，凡心却待起。不想头上金箍儿紧将起来，浑身上下骨节疼痛，疼出几般儿蔬菜名来：头疼得发蓬如韭菜，面色青似蓼牙，汗珠一似酱透的茄子，鸡巴一似腌软的黄瓜。他见我恰似烧葱，恰甫能忍住了胡麻。他放了我，我上了火龙马脊梁，直走粉墙左侧。听我有个曲儿，唤做【寄生草】。【寄生草】猪八戒吁吁喘，沙和尚悄悄声。上面的紧紧往前挣，下面的款款将腰肢应。我端详了半晌空傒幸，他两个忙将黑物入火炉，我则索闲骑白马敲金镫。师父，趁着人健马饱，趱行去来。第十八折迷路问仙(唐僧一行人上，云)自离了女人国，行经一个月期。不知前至那里，得个地方人，问他问路儿也好。远远地渔鼓、筒子响，俺紧脚步赶将去，问他一声。(下)(采药仙人持渔鼓、筒子上，云)山兮山兮高，水兮水兮深。山高摩世界，水深流古今。百年惟有山水在，英雄豪士何所寻？道可道人莫毁，名可名就里难言。若离得酒色财气，便堪为尘世神仙。(唱)【南吕】【玉交枝】贪杯无厌，每日价汛流霞潋滟。子云嘲谑防微渐，托鸱夷彩笔拈。季鹰好饮豪兴添，忆莼鲈只为葡萄酽。倒玉山恁般瑕玷，又不是周晏相沾。糟腌着葛仙翁，曲埋那张孝廉。恣狂情，谁与砭？英雄尽你夸，富贵饶他占，则这黄垆畔有祸殃，玉缸边多危险，酒呵，播声名天下嫌。【幺】待谁来挂念？早则是桃腮杏脸。巫山洛浦皆虚艳，把西子比无盐。那里有佳人将四德兼，为龙犛衾枕是干戈渐。锦片似江山着敌敛，可曾悔恋了秾纤。醉弯钗，间宝奁，这风情，怎强谵？眼见坠楼人，犹把临春占。笑男儿自着鞭，叹菏娥藏刀剑。色呵，播声名天下嫌。【幺】富豪的偏俭，奢华的无过是聚敛。王戎、郭况心无厌，拥金穴握牙签。可知道分金鲍叔廉，煞强如牢把铜山占。晋和峤也多褒贬，恰便是朱方聚歼。有齿的焚身，多财的要谦。斗量珠，树系缣，刑伤为美姝，杀伐因求剑。空有那万贯钱，到底来亡沟堑。财呵，播声名天下嫌。【幺】英雄气焰，貔虎般不能收敛。夷门燕市皆为僭，空傒槅枉威严。探丸厉刃掀紫髯，笑谈落得填坑堑。尽淋漓一腔丹慊，惹傍人血泪横沾。冷觑王侯，暖守兵钤。发冲冠，雄猛添，惊皇博浪椎，寂寞乌江剑。恁忘了泡影与河山，算相争都无餍。气呵，播声名天下嫌。(唐僧引一行人上，云)行至深山旷野之中，不知是那里？远远的树林之间，有个采药仙人，问路咱。(行者云)前面采药仙人，指路咱。(仙唱)【醉乡春】打渔鼓高歌兴添，采灵芝快乐无厌。大叫高呼，前遮后掩。远量度，近观瞻，谨廉礼谦，休猜我做避世陶潜。(唐僧云)俺是大唐三藏国师，欲往西天取经，过此迷了路途。故此问你咱。(仙云)恁非凡人也，谁能得到这里？【双调】【小将军】过女人国甚巇险，有无限恶威严。若要到西天峻峰尖，一路上苦偏多无甚甜。(唐僧云)指我去路咱。(仙云)俺此间不五百里，有一山，名曰火焰山。山东边有一女子，名曰铁扇公主。他住的山，名日铁嵯峰。使一柄铁扇子，重一千余斤，上有二十四骨，按一年二十四气，一扇起风，二扇下雨，三扇火即灭，方可以过。【清江引】火焰山委实形势险，(行者云)我一胞尿溺，也溺死了他。(唐僧云)行者，休要胡说。(仙唱)使不着你妆风汉。全凭铁扇风，常言道：水火无情，不用吹毛剑，(行者云)我问他借扇子，肯便肯，不肯呵，我与他势不两立。(仙云)他的法宝，你人力怎斗得？他敢着你滴溜溜的半空似秋叶般飐。虽然于路艰难，却有无限之景。【碧玉霄】瀑布签寒，涧落水帘，木绕山尖，猿啸虎张髯。仗法力则可行，无神通休强参。将山色来瞻，似碧玉无瑕玷。苦辛不厌，大发慈悲念。师父趱行者。【随尾】玉鞭紧紧催金革占，火焰山千难万险。早求法力到西天，莫把残躯葬山崦。(下)(唐僧云)来至火焰山，如何得过去？行者，怎生是好？(行者云)师父，山这边有人家，你且歇下。着弟子直到铁嵯峰，寻铁扇公主，借扇子来，着师父过去。(唐僧云)你疾去早来，休着我记挂你。(下)(行者云)来到铁嵯峰。人说铁扇公主，知他有丈夫没丈夫？好模样也不好？我且问山神土地，便知明白。唵！山神土地安在？(山神上，云)小圣本处山神是也。唵！乃法敕，万神咸听。不知那位尊神呼召，小圣上前参见。尊神稽首。(行者云)我乃大唐三藏国师弟子，通天大圣孙行者。我问铁扇公主在那里住？(山神云)在正尖峰下住。(行者云)他有丈夫没丈夫？(山神云)没丈夫。(行者云)他肯招我做女婿么？(山神云)肯。(行者云)怎知便肯？(山神云)人物好歹选中。(行者云)我问他借扇子去。(山神云)小圣不敢说，行者自详论。着他一扇子，扇做风胡孙。(下)(行者云)我不信输与一个婆娘。我且到他洞门前走一遭。(下)第十九折铁扇凶威(铁扇公主上，云)妾身铁扇公主是也，乃风部下祖师，但是风神皆属我掌管。为带酒与王母相争，反却天宫，在此铁嵯山居住，到大来是快活也呵。(唱)【正宫】【端正好】我在巽宫里居，离宫里过，我直滚沙石撼动娑婆。天长地久谁煞得我？把世界都参破。【滚绣球】孟婆是我教成，风神是我正果。我和骊山老母是姊妹两个，我通风他通火。角木蛟、井木犴是叔伯亲，斗木獬、奎木狼是舅姑哥。当日宴蟠桃惹起这场灾祸，西王母道他金能欺风木催槎。当日个酒逢知己千钟少，话不投机一句多，死也待如何？俺这里铁嵯峰，好景致也呵。【倘秀才】明月照疏林花果，寒露滴空山薜萝。四面青山紧围裹，松梢闻鹤唳，洞门看猿过，与凡尘间阔。我一柄扇子，重一千余斤，上有二十四骨，按二十四气。此般兵器，三界圣贤，不可量度。单镇南方火焰山，若无此扇，诸人不可过去。好扇子呵。【滚绣球】这扇子六丁神巧铸成，五道神细打磨，阎浮间并无二个，上秤称一千斤犹有余多。管他二十四气风，吹灭八十一洞火，火焰山神见咱也胆破，恼着我呵登时间便起干戈。我且着扇扇翻地狱门前树，卷起天河水波，我是第一洞妖魔。(行者上，叫科)(洞里小鬼做出科)(行者云)小鬼，对恁公主说，大唐三藏国师摩合罗俊徒弟孙悟空来求见，借法宝，过火焰山咱。(小鬼进禀科)(公主云)我知道，这胡孙是通天大圣孙行者。着他过来。(行者做入见，混科，云)弟子不浅，娘子不深。我与你大家各出一件，凑成一对妖精。小行特来借法宝，过火焰山。(公主云)这胡孙无礼。我不借与你。【叨叨令】我这片杀人心胆大来大，救人命志少些儿个。(行者云)师父过不得火焰山，特来相投。(公主唱)你道是火焰山师父实难过，则这个铁嵯峰的魔女能行祸。休得要闲中寻闹也波哥，休得要闲中寻闹也波哥，则你那秃髑髅敢禁不得刚刀剁。(行者云)这贼贱人好无礼。我是紫云罗洞主，通天大圣。我盗了老子金丹，炼得铜筋铁骨，火眼金睛，钅俞石屁眼，摆锡鸡巴。我怕甚刚刀剁下我鸟来？(公主云)这胡孙好生无礼。我也不是你惹的。【白鹤子】你道是花果山是祖居，铁嵯峰是我的行窝。在彼处难比强，来此处索伏些懦。(行者云)泼婆娘，我若拿住你，也不打你，也不骂你，你则猜。(公主唱)【中吕】【快活三】恼的我无明火怎收撮？泼毛团怎敢张罗？卖弄他铜筋铁骨自开合，我一扇子敢着你翻筋斗三千个。(行者做出科，云)那婆娘，出来，出来，我和你并个输赢。(公主唱)【鲍老儿】他大叫高呼勒着我，更怕我杨柳腰肢袅娜。耀武扬威越逞过，更怕我桃脸风吹得破。弯弓蹬弩，拈枪使棒，擂鼓筛锣。鬼兵那里？(卒子摆上)(公主云)将兵器来。【古鲍老】手提着太阿，碧澄澄恰如三尺波。额攒着翠娥，恶狠狠怒如千丈火。狂旗磨．战鼓敲，妖兵和。你便吃了灵丹数颗，争似我风声偏大，半合儿敢着你难捞摸。(做战科)(公主做败走科，云)这胡孙神通广大，我赢他不得。将法宝来。【道和】这扇子柄长面阔，锁铁贯嵌金磨，骨把揠薄。妖气罩冷风多，云端顶上观见我。铁棒来抽身便躲，戒刀着怎地存活？我着戒刀折，铁棒损，力消磨。【柳青娘】休么，从来不以这妖魔，忒轻薄也待如何？那厮有神通难摸，艺高强名扬播。偷灵丹老子怎近他？盗蟠桃玉皇难奈何。那厮上天宫将神威挫，下人间兴祸多。看着身躯大，顷刻成微末；看着东方过，顷刻向西方落。一任他铁骨铜筋火眼睛，不索交兵，敢着他随风一扇扇了渡江河。(做扇科)(行者做一筋斗下)(公主云)量你个胡孙，到得那里？这一柄扇扇着呵。【尾】或是堕在远冈，落在浅波，滴溜溜有似梧飘落。便是天着他有命？今生必定害风魔。(下)(行者上，云)吃这婆娘一扇子，扇得我滴溜溜半空中。休说甚的小孙草腹屎肠，做了四句口号，骂这弟子：婆娘忒恁高强，法宝世上无双。不借我呵也罢，当着你热我凉。待干罢，去投奔观音佛去，好歹有甚见识过去。(下)第二十折水部灭火(观音上，云)老僧观世音是也。唐僧过不得火焰山，孙悟空来告。我差雷公、电母、风伯、雨师，箕水豹、壁水犭俞、参水猿等水部神通。水能灭火，京除此火山之害，免使后人受苦。传吾法旨，着神将跟孙悟空去，便要同唐僧过山。风、雨、雷、电神，即时下中界。我着他火焰不能烧，刀侵断断坏。(下)(电母引风伯、雨师、雷公上)(风云)走石扬沙日月昏，(雷云)惯将斧劈巨灵神，(雨云)银瓶泻尽天河水，(电云)时掣金蛇送火轮。(风云)吾世守东南巽二之神，箕水豹飞帘大将军是也。(雷云)吾太乙真人部下谢仙火伴，霹雳将军五雷使者是也。(雨云)吾乃毕星屏翳之神，玄冥先生赤松子是也。(电云)吾乃南方离火之神，鞭策雷车使者列缺仙姑是也。今日西天毗卢伽尊者，前往五印度取大藏金经，被火焰山妖魔当路。我四人奉着观音法旨，前往护持他去。须索走一遭。(唱)【黄钟】【醉花阴】骤雨滂沱电光满，古剌剌雷声如车转，云叆叇雾迷漫。天地水三官，敕令着咱将唐僧管。恶途路怎盘桓？火焰山难同春昼暖。【喜迁莺】又不必樵苏炙爨，通红一带峰峦，遥观，碧天将半。这山便有美玉也难枉着凤鸾，又我甚沟涧湍。镝箭的风威相助，淋琅般雨势相攒。【出队子】把天瓢来浇灌，潺潺的水势满。犹胜似上元驿夜半火威宽，博望坡秋深火焰撺，赤壁山冬初火力完。【四门子】箕水豹斑斓隐雾端，壁水犭俞紧把眉攒，参水猿左右听呼唤。水势溶宽，山高下不分匠段，路迢遥不见林峦。水部雄火焰消迷路平安，十万里程受苦酸。师父力多般，餐风宿露忙投窜。宵衣旰食无撺断，受驱驰百万端。(唐僧上，做见科，云)多谢神圣，救了弟子一难。(电唱)【寨儿令】请师父上马休迟缓，众神人紧护攒。龙马又奔徒弟每欢，到前途更无妖怪断。天地知，佛法宽，敢着你同居涅槃。【神仗儿】风神王冷气酸，雨师雷伯两意欢，电母施威，水神没乱，这功劳都一般。往西天取得经完，再重来此处难顾管。奏天庭仍把诸佛唤，着火再休撺。【尾】此去西天路过半，月不消十数遍团圆，那壁是灵鹫两山交界管。正名女人国遭险难采药仙说艰难孙行者借扇子唐僧过火焰山"},
{"poem_name": "立冬客馆病坐", "poem_id": "lidong_333954", "poem_class": "立冬", "poet_dynasty": "明朝", "poet": "李英", "poem": "羁旅立冬时，凄风擗面吹。病多丝发短，愁怯雪霜欺。人事频如幻，纵横一似棋。寒暄何足问，天地总无私。"},
{"poem_name": "立冬前一日霜对菊有感", "poem_id": "lidong_36573", "poem_class": "立冬", "poet_dynasty": "宋朝", "poet": "钱时", "poem": "昨夜清霜冷絮裯，纷纷红叶满阶头。园林尽扫西风去，惟有黄花不负秋。"},
{"poem_name": "立冬即事二首", "poem_id": "lidong_36566", "poem_class": "立冬", "poet_dynasty": "元朝", "poet": "仇远", "poem": "细雨生寒未有霜，庭前木叶半青黄。小春此去无多日，何处梅花一绽香。"},
{"poem_name": "寒苦谣", "poem_id": "lidong_312950", "poem_class": "立冬", "poet_dynasty": "晋朝", "poet": "夏侯湛", "poem": "惟立冬之初夜，天惨懔以降寒。天皑皑怪被庭，冰溏瀩于井干。草槭槭以疏叶，木萧萧以零残。松陨叶于翠条，竹摧柯于绿竿。"},
{"poem_name": "见王监兵马使说近山有白黑二鹰罗者久取竟未…请余赋诗", "poem_id": "lidong_5928", "poem_class": "立冬", "poet_dynasty": "唐朝", "poet": "杜甫", "poem": "雪飞玉立尽清秋，不惜奇毛恣远游。在野只教心力破，千人何事网罗求。一生自猎知无敌，百中争能耻下鞲。鹏碍九天须却避，兔藏三穴莫深忧。黑鹰不省人间有，度海疑从北极来。正翮抟风超紫塞，立冬几夜宿阳台。虞罗自各虚施巧，春雁同归必见猜。万里寒空只一日，金眸玉爪不凡材。"},
{"poem_name": "九月二十八日，济上作", "poem_id": "lidong_304291", "poem_class": "立冬", "poet_dynasty": "元朝", "poet": "范梈", "poem": "昨日立冬雨，内河中夜雷。晨兴犹未定，震惧忽如摧。衰柳并寒在，早梅何处开？饥年方禁酿，不饮称无才。"},
{"poem_name": "立冬闻雷", "poem_id": "lidong_36572", "poem_class": "立冬", "poet_dynasty": "宋朝", "poet": "苏辙", "poem": "阳淫不收敛，半岁苦常燠。禾黍饲蝗螟，粳稻委平陆。民饥强扶耒，秋晚麦当宿。闵然候一雨，霜落水泉缩。荟蔚山朝隮，滂沱雨翻渎。经旬势益暴，方冬岁愈蹙。半夜发春雷，中天转车毂。老夫睡不寐，稚子起惊哭。平明视中庭，松菊半摧秃。潜发枯草萌，乱起蛰虫伏。薪槱不出市，晨炊午未熟。首种不入土，春饷难满腹。书生信古语，洪范有遗牍。时无中垒君，此意谁当告。"},
{"poem_name": "岁晚倚栏", "poem_id": "lidong_290410", "poem_class": "立冬", "poet_dynasty": "宋朝", "poet": "冯伯规", "poem": "倏忽秋又尽，明朝恰立冬。细倾碧潋滟，喜对白芙蓉。问信迟宾雁，催寒有响蛩。暝烟都不见，闻得望□钟。"},
{"poem_name": "十月十日立冬", "poem_id": "lidong_296816", "poem_class": "立冬", "poet_dynasty": "宋朝", "poet": "周南", "poem": "立冬前一夕，聒地起寒风。律吕看交会，衣裳出褚中。骭疡时作尰，怀抱岁将终。汗手汙牙笔，晴檐共秃翁。"},
{"poem_name": "汉宫曲二首", "poem_id": "xuehua_18668", "poem_class": "雪花", "poet_dynasty": "唐朝", "poet": "韩翃", "poem": "五柞宫中过腊看，万年枝上雪花残。绮窗夜闭玉堂静，素绠朝穿金井寒。家在长陵小市中，珠帘绣户对春风。君王昨日移仙仗，玉辇迎将入汉宫。"},
{"poem_name": "虞美人·玉箫惊报同云重", "poem_id": "xuehua_25948", "poem_class": "雪花", "poet_dynasty": "宋朝", "poet": "范成大", "poem": "玉箫惊报同云重。仍怪金瓶冻。清明将近雪花翻。不道海棠消瘦、柳丝寒。王孙沈醉狨毡幕。谁怕罗衣薄。烛灯香雾两厌厌。仿佛有人愁损、上眉尖。"},
{"poem_name": "红绣鞋·郊行", "poem_id": "xuehua_1106", "poem_class": "雪花", "poet_dynasty": "元朝", "poet": "周德清", "poem": "第一首题诗桃叶渡，问酒杏花村，醉归来驴背稳。雪意商量酒价，风光投奔诗家，准备骑驴探梅花。几声沙嘴雁，数点树头鸦，说江山憔翠杀。第二首穿云响一乘山轿，见风消数盏村醪。十里松声画难描。枫林霜叶舞，荞麦雪花飘，又一年秋事了。雪意商量酒价，风光投奔诗家。准备骑驴访梅花。几声沙嘴雁，数点树头鸦，说江山憔悴煞。"},
{"poem_name": "立冬日野外行吟", "poem_id": "lidong_36571", "poem_class": "立冬", "poet_dynasty": "宋朝", "poet": "释文珦", "poem": "吟行不惮遥，风景尽堪抄。天水清相入，秋冬气始交。饮虹消海曲，宿雁下塘坳。归去须乘月，松门许夜敲。"},
{"poem_name": "咏主人壁上画鹤寄乔主簿崔著作", "poem_id": "xuehua_6866", "poem_class": "雪花", "poet_dynasty": "唐朝", "poet": "陈子昂", "poem": "古壁仙人画，丹青尚有文。独舞纷如雪，孤飞暧似云。自矜彩色重，宁忆故池群。江海联翩翼，长鸣谁复闻。"},
{"poem_name": "古风其十六·宝剑双蛟龙", "poem_id": "xuehua_1072", "poem_class": "雪花", "poet_dynasty": "唐朝", "poet": "李白", "poem": "宝剑双蛟龙，雪花照芙蓉。精光射天地，雷腾不可冲。一去别金匣，飞沉失相从。风胡殁已久，所以潜其锋。吴水深万丈，楚山邈千重。雌雄终不隔，神物会当逢。"},
{"poem_name": "菩萨蛮·回文冬闺怨", "poem_id": "xuehua_10078", "poem_class": "雪花", "poet_dynasty": "宋朝", "poet": "苏轼", "poem": "雪花飞暖融香颊。颊香隔暖飞花雪。欺雪任单衣。衣单任雪欺。别时梅子结。结子梅时别。归不恨开迟。迟开恨不归。"},
{"poem_name": "蝶恋花·送春", "poem_id": "liuxu_2483", "poem_class": "柳絮", "poet_dynasty": "宋朝", "poet": "朱淑真", "poem": "楼外垂杨千万缕，欲系青春，少住春还去。犹自风前飘柳絮，随春且看归何处？绿满山川闻杜宇，便作无情，莫也愁人苦。把酒送春春不语，黄昏却下潇潇雨。"},
{"poem_name": "竞渡歌", "poem_id": "liuxu_184167", "poem_class": "柳絮", "poet_dynasty": "唐朝", "poet": "张建封", "poem": "五月五日天晴明，杨花绕江啼晓莺。使君未出郡斋外，江上早闻齐和声。使君出时皆有准，马前已被红旗引。两岸罗衣破晕香，银钗照日如霜刃。鼓声三下红旗开，两龙跃出浮水来。棹影斡波飞万剑，鼓声劈浪鸣千雷。鼓声渐急标将近，两龙望标目如瞬。坡上人呼霹雳惊，竿头彩挂虹蜺晕。前船抢水已得标，后船失势空挥桡。疮眉血首争不定，输岸一朋心似烧。只将输赢分罚赏，两岸十舟五来往。须臾戏罢各东西，竞脱文身请书上。吾今细观竞渡儿，何殊当路权相持。不思得岸各休去，会到摧车折楫时。"},
{"poem_name": "踏莎行·小径红稀", "poem_id": "liuxu_24512", "poem_class": "柳絮", "poet_dynasty": "宋朝", "poet": "晏殊", "poem": "小径红稀，芳郊绿遍。高台树色阴阴见。春风不解禁杨花，蒙蒙乱扑行人面。(蒙 通：濛)翠叶藏莺，朱帘隔燕。炉香静逐游丝转。一场愁梦酒醒时，斜阳却照深深院。"},
{"poem_name": "祝英台近·落花深", "poem_id": "liuxu_24884", "poem_class": "柳絮", "poet_dynasty": "宋朝", "poet": "史达祖", "poem": "落花深，芳草暗，春到断肠处。金勒骄风，欲过天堤去。翠楼葛领西边，恰如曾约，画阑映、一枝琼树。正凝伫。芳意欺月矜春，浑欲便偷许。多少莺声，不敢寄愁与。谢郎日日西湖，如今归后，几时见、倚帘吹絮。"},
{"poem_name": "减字木兰花·立春", "poem_id": "liuxu_9997", "poem_class": "柳絮", "poet_dynasty": "宋朝", "poet": "苏轼", "poem": "春牛春杖，无限春风来海上。便与春工，染得桃红似肉红。春幡春胜，一阵春风吹酒醒。不似天涯，卷起杨花似雪花。"},
{"poem_name": "句", "poem_id": "liuxu_7508", "poem_class": "柳絮", "poet_dynasty": "唐朝", "poet": "贾岛", "poem": "晴风吹柳絮，新火起厨烟。（见《事文类聚》）。长江风送客，孤馆雨留人。（见《杨升庵集》）。古岸崩将尽，平沙长未休。（见《吟窗杂录》）。不如牛与羊，犹得日暮归。（见《纪事》）。"},
{"poem_name": "东望", "poem_id": "lihua_30775", "poem_class": "梨花", "poet_dynasty": "唐朝", "poet": " 赵嘏", "poem": "楚江横在草堂前，杨柳洲西载酒船。两见梨花归不得，每逢寒食一潸然。斜阳映阁山当寺，微绿含风月满川。同郡故人攀桂尽，把诗吟向泬寥天。"},
{"poem_name": "送杨子", "poem_id": "lihua_1102", "poem_class": "梨花", "poet_dynasty": "唐朝", "poet": "岑参", "poem": "斗酒渭城边，垆头耐醉眠。梨花千树雪，杨叶万条烟。惜别添壶酒，临岐赠马鞭。看君颍上去，新月到家圆。"},
{"poem_name": "秦中吟十首·歌舞", "poem_id": "daxue_8026", "poem_class": "大雪", "poet_dynasty": "唐朝", "poet": "白居易", "poem": "秦中岁云暮，大雪满皇州。雪中退朝者，朱紫尽公侯。贵有风雪兴，富无饥寒忧。所营唯第宅，所务在追游。朱门车马客，红烛歌舞楼。欢酣促密坐，醉暖脱重裘。秋官为主人，廷尉居上头。日中为一乐，夜半不能休。岂知阌乡狱，中有冻死囚。"},
{"poem_name": "次韵和永叔雨中寄原甫舍人", "poem_id": "lihua_76170", "poem_class": "梨花", "poet_dynasty": "宋朝", "poet": "梅尧臣", "poem": "赖得春巢燕未归，高檐终日雨衰衰。细笼芳草踏青後，欲打梨花寒食时。美景已嗟空过尽，名园犹许悮相随。锦鞍切莫九衢去，拍拍一如鹅鸭池。"},
{"poem_name": "泊赤岸微晓", "poem_id": "daxue_39437", "poem_class": "大雪", "poet_dynasty": "元朝", "poet": "方回", "poem": "今年夏雨水，浙右岁事失。五月客杭城，市民几不粒。逮乎书云间，稍稍喜晴色。转手又不然，一雪二十日。岂止闾巷穷，大半缺衣食。我穷尤自笑，亦尝二千石。今如故将军，俗眼不见识。下舟北关埭，泥水何狼籍。离披一破伞，{杠右上加臼}杌两败屐。俗谚雨夹雪，未易得休息。大雪复大雨，造物讵容诘。柁师所见赁，修广仅数尺。而我凡五人，卧处殊太窄。初过皋亭山，垂近临平驿。有酒二三壶，聊以慰仆厮。吁嗟岁云暮，何苦事行役。马援壮志已，阮籍穷途迫。永夜不复眠，孤篷滴复滴。天地岂不大，一叶寄兹夕。"},
{"poem_name": "偶成转韵七十二句赠四同舍", "poem_id": "daxue_5186", "poem_class": "大雪", "poet_dynasty": "唐朝", "poet": "李商隐", "poem": "沛国东风吹大泽，蒲青柳碧春一色。我来不见隆准人，沥酒空馀庙中客。征东同舍鸳与鸾，酒酣劝我悬征鞍。蓝山宝肆不可入，玉中仍是青琅玕.武威将军使中侠，少年箭道惊杨叶。战功高后数文章，怜我秋斋梦蝴蝶。诘旦九门传奏章，高车大马来煌煌。路逢邹枚不暇揖，腊月大雪过大梁。忆昔公为会昌宰，我时入谒虚怀待。众中赏我赋高唐，回看屈宋由年辈。公事武皇为铁冠，历厅请我相所难。我时憔悴在书阁，卧枕芸香春夜阑。明年赴辟下昭桂，东郊恸哭辞兄弟。韩公堆上跋马时，回望秦川树如荠。依稀南指阳台云，鲤鱼食钩猿失群。湘妃庙下已春尽，虞帝城前初日曛。谢游桥上澄江馆，下望山城如一弹。鹧鸪声苦晓惊眠，朱槿花娇晚相伴。顷之失职辞南风，破帆坏桨荆江中。斩蛟断璧不无意，平生自许非匆匆。归来寂寞灵台下，著破蓝衫出无马。天官补吏府中趋，玉骨瘦来无一把。手封狴牢屯制囚，直厅印锁黄昏愁。平明赤帖使修表，上贺嫖姚收贼州。旧山万仞青霞外，望见扶桑出东海。爱君忧国去未能，白道青松了然在。此时闻有燕昭台，挺身东望心眼开。且吟王粲从军乐，不赋渊明归去来。彭门十万皆雄勇，首戴公恩若山重。廷评日下握灵蛇，书记眠时吞彩凤。之子夫君郑与裴，何甥谢舅当世才。青袍白简风流极，碧沼红莲倾倒开。我生粗疏不足数，梁父哀吟鸲鹆舞。横行阔视倚公怜，狂来笔力如牛弩。借酒祝公千万年，吾徒礼分常周旋。收旗卧鼓相天子，相门出相光青史。"},
{"poem_name": "二月朔大雪已五日三首·牛马毛寒缩如蝟", "poem_id": "daxue_39172", "poem_class": "大雪", "poet_dynasty": "元朝", "poet": "方回", "poem": "牛马毛寒缩如蝟，古今此句绝奇奇。今春大雪亦将尔，莺死无声社燕迟。"},
{"poem_name": "送叶蒙赴举", "poem_id": "daxue_29165", "poem_class": "大雪", "poet_dynasty": "唐朝", "poet": "贯休", "poem": "年年屈复屈，惆怅曲江湄。自古身荣者，多非年少时。空囊投刺远，大雪入关迟。来岁还公道，平人不用疑。"},
{"poem_name": "次韵和郭固太保留别长句", "poem_id": "qiufen_224751", "poem_class": "秋分", "poet_dynasty": "宋朝", "poet": "刘攽", "poem": "关西兵马盛车邻，君向吴门望缇群。聚米山川都掌内，折胶天气及秋分。大将军令穷青海，三受降城起拂云。壮士不甘文学老，应须一剑取功勋。"},
{"poem_name": "饥雪吟", "poem_id": "daxue_7270", "poem_class": "大雪", "poet_dynasty": "唐朝", "poet": "孟郊", "poem": "饥乌夜相啄，疮声互悲鸣。冰肠一直刀，天杀无曲情。大雪压梧桐，折柴堕峥嵘。安知鸾凤巢，不与枭鸢倾。下有幸灾儿，拾遗多新争。但求彼失所，但夸此经营。君子亦拾遗，拾遗非拾名。将补鸾凤巢，免与枭鸢并。因为饥雪吟，至晓竟不平。"},
{"poem_name": "再过王辂原居纳凉", "poem_id": "qiufen_36558", "poem_class": "秋分", "poet_dynasty": "唐朝", "poet": "周贺", "poem": "夏天多忆此，早晚得秋分。旧月来还见，新蝉坐忽闻。扇风调病叶，沟水隔残云。别有微凉处，从容不似君。"},
{"poem_name": "客中秋夜", "poem_id": "qiufen_333257", "poem_class": "秋分", "poet_dynasty": "明朝", "poet": "孙作", "poem": "故园应露白，凉夜又秋分。月皎空山静，天清一雁闻。感时愁独在，排闷酒初醺。豆子南山熟，何年得自耘。"},
{"poem_name": "摇捱遍·南邻幄丹宫", "poem_id": "qiufen_214376", "poem_class": "秋分", "poet_dynasty": "宋朝", "poet": "史浩", "poem": "南邻幄丹宫，赤伏显符记。朱陵曜绮绣，箕翼炯、瑞光腾起。每岁秋分老人见，表皇家、袭庆迎祺。天子当膺，无疆万岁。北窥玄冥，魁杓拥佳气。长拱极、终古无移。论南北东西。相直何啻千万里。信难计。"},
{"poem_name": "寿皇子·磊魁晶荧", "poem_id": "qiufen_222684", "poem_class": "秋分", "poet_dynasty": "宋朝", "poet": "程珌", "poem": "磊魁晶荧，岁有常期。秋分维何，天高气清。玉蟾吐煇，银汉无声。澄霄一色，万里云平。此时候之，出丙入丁。所出之国，政化和平。人生其时，既寿且宁。矧复前星，以及子星，与之并明。天启休期，应期挺生。"},
{"poem_name": "晚晴·二", "poem_id": "qiufen_36472", "poem_class": "秋分", "poet_dynasty": "唐朝", "poet": "杜甫", "poem": "返照斜初彻，浮云薄未归。江虹明远饮，峡雨落馀飞。凫雁终高去，熊罴觉自肥。秋分客尚在，竹露夕微微。"},
{"poem_name": "和侃法师·其二", "poem_id": "qiufen_36470", "poem_class": "秋分", "poet_dynasty": "南北朝", "poet": "庾信", "poem": "客游经岁月，羇旅故情多。近学衡阳鴈，秋分俱渡河。"},
{"poem_name": "游君山", "poem_id": "qiufen_250773", "poem_class": "秋分", "poet_dynasty": "明朝", "poet": "陈洪谟", "poem": "君山四面皆湖水，遥望巴陵十里馀。渺渺烟波无客到，阴阴石洞有僧居。风清气朗秋分后，虎啸猿啼月上初。独有含颦无限意，几茎斑竹尚扶疏。"},
{"poem_name": "酿酒", "poem_id": "qiufen_210042", "poem_class": "秋分", "poet_dynasty": "明朝", "poet": "康海", "poem": "吾道仍须酒，秋分酿更宜。便当炊百石，犹未足千卮。行乐年空暮，闻歌日尚迟。风流杜陵老，倾倒是吾师。"},
{"poem_name": "韩尚书南涧公之从弟德文为东广常平上幕丙寅·白露一旬后", "poem_id": "qiufen_123552", "poem_class": "秋分", "poet_dynasty": "宋朝", "poet": "曾丰", "poem": "白露一旬后，秋分三日前。幕中余暇日，城上肆华筵。卓立参天木，横陈扑地烟。主人非独答，客笔不如椽。"},
{"poem_name": "踏莎行·青霄里舟中夜归即事", "poem_id": "qiufen_371275", "poem_class": "秋分", "poet_dynasty": "清朝", "poet": "庄盘珠", "poem": "待放兰桡，重过菊径。人和凉月同扶病。轻帆未挂恨行迟，挂时又怕西风劲。剪轻嫌频，推蓬怯冷。荒凉野岸三更近。草梢露重寂无声，孤萤照见秋分影。"},
{"poem_name": "寄王叔采", "poem_id": "qiufen_248726", "poem_class": "秋分", "poet_dynasty": "明朝", "poet": "谢榛", "poem": "忆昔清洹上，踟蹰别右军。十年殊未见，一字不相闻。漂泊应怜我，迢遥几梦君。苦吟先白发，多病后青云。独滞周南日，还空冀北群。飞花怅春过，明月感秋分。天外鹤孤唳，风前兰自芬。稚圭如旧识，宁复北山文。"},
{"poem_name": "和孟世功秋日吴江见寄", "poem_id": "qiufen_116209", "poem_class": "秋分", "poet_dynasty": "宋朝", "poet": "吴芾", "poem": "扁舟西去气凌云，坐看鱼龙跃浪纹。风起白苹初日晚，霜雕红叶欲秋分。忘机鸥鹭情相狎，入笔江山句不群。正恐功名来追逐，烟波深处未留君。"},
{"poem_name": "秋分一首", "poem_id": "qiufen_36469", "poem_class": "秋分", "poet_dynasty": "宋朝", "poet": "苏籀", "poem": "础湿岚昏近海多，剑霜清刮手亲磨。轮囷马栈非难整，索漠牛衣且勿呵。好住延陵皋泽去，强同溱洧济人过。坐令幽谷还乔木，感论中原喻尉佗。"},
{"poem_name": "点绛唇·金气秋分", "poem_id": "qiufen_204294", "poem_class": "秋分", "poet_dynasty": "宋朝", "poet": "谢逸", "poem": "金气秋分，风清露冷秋期半。凉蟾光满。桂子飘香远。素练宽衣，仙仗明飞观。霓裳乱。银桥人散。吹彻昭华管。"},
{"poem_name": "探春慢·龟翁下世后登研意", "poem_id": "liuxu_24300", "poem_class": "柳絮", "poet_dynasty": "宋朝", "poet": "吴文英", "poem": "径苔深，念断无故人，轻敲幽户。细草春回，目送流光一羽。重云冷，哀雁断，翠微空，愁蝶舞。荡鸣澌，游蓬小，梦枕残云惊寤。还识西湖醉路。向柳下并鞍，银袍吹絮。事影难追，那负灯床闻雨。冰溪凭谁照影，有明月、乘兴去。暗想思，梅孤瘦、共江亭暮。"},
{"poem_name": "送贾文学以郡荐赴礼部试毕归吴", "poem_id": "liuxu_101522", "poem_class": "柳絮", "poet_dynasty": "明朝", "poet": "高启", "poem": "匹马都门候晓开，吴公新荐贾生来。郡中方待传经业，阙下先称射策才。寒食杏花江店雨，春衣柳絮驿程埃。惭予东掖叨陪讲，难把长干送别杯。"},
{"poem_name": "木兰花慢·二分春是雨", "poem_id": "liuxu_24978", "poem_class": "柳絮", "poet_dynasty": "宋朝", "poet": "张炎", "poem": "二分春是雨，采香径、绿阴铺。正私语晴蛙，于飞晚燕，闲掩纹疏。流光惯欺病酒，问杨花、过了有花无。啼鴂初闻院宇，钓船犹系菰蒲。林逋。树老山孤。浑忘却、隐西湖。叹扇底歌残，蕉间梦醒，难寄中吴。秋痕尚悬鬓影，见莼丝、依旧也思鲈。粘壁蜗涎几许，清风只在樵渔。"},
{"poem_name": "雨晴偶作示禅者", "poem_id": "liuxu_99556", "poem_class": "柳絮", "poet_dynasty": "宋朝", "poet": "释正觉", "poem": "快雨快晴寒食近，峥嵘芳事趁佳辰。弄风柳絮疑成雪，满地榆钱买得春。雷吐英英茶爪露，暖班茁茁蕨拳伸。桃华眼闹随蝴蝶，谁似灵云识故人。"},
{"poem_name": "忆旧游·渺山城故苑", "poem_id": "liuxu_34843", "poem_class": "柳絮", "poet_dynasty": "宋朝", "poet": "刘辰翁", "poem": "渺山城故苑，烟横绿野，林胜青油。甚相思只在，华清泉侧，凝碧池头。故人念我何处，堕泪水西流。念寒食如君，江南似我，花絮悠悠。不知身南北，对断烟禁火，蹇六年留。恨听莺不见，到而今又恨，睍完成愁。去年相携流落，回首隔芳洲。但行去行来，春风春水无过舟。"},
{"poem_name": "少年游·去年相送", "poem_id": "liuxu_317", "poem_class": "柳絮", "poet_dynasty": "宋朝", "poet": "苏轼", "poem": "去年相送，余杭门外，飞雪似杨花。今年春尽，杨花似雪，犹不见还家。对酒卷帘邀明月，风露透窗纱。恰似姮娥怜双燕，分明照、画梁斜。"},
{"poem_name": "柳絮", "poem_id": "liuxu_7977", "poem_class": "柳絮", "poet_dynasty": "唐朝", "poet": "白居易", "poem": "三月尽是头白日，与春老别更依依。凭莺为向杨花道，绊惹春风莫放归。"},
{"poem_name": "曲江对酒", "poem_id": "liuxu_1460", "poem_class": "柳絮", "poet_dynasty": "唐朝", "poet": "杜甫", "poem": "苑外江头坐不归，水精宫殿转霏微。桃花细逐杨花落，黄鸟时兼白鸟飞。纵饮久判人共弃，懒朝真与世相违。吏情更觉沧洲远，老大徒伤未拂衣。"},
{"poem_name": "安乐窝中看雪·同云漠漠雪霏霏", "poem_id": "liuxu_93157", "poem_class": "柳絮", "poet_dynasty": "宋朝", "poet": "邵雍", "poem": "同云漠漠雪霏霏，安乐窝中卧看时。初讶后园罗玉树，却惊平地璨瑶池。未逢寒食棃花谢，不待春风柳絮飞。酒放半醺帘半卷，此情无使外人知。"},
{"poem_name": "湘妃怨·乐闲吹箫按", "poem_id": "liuxu_16133", "poem_class": "柳絮", "poet_dynasty": "元朝", "poet": "张可久", "poem": "乐闲吹箫按舞月当轩，载酒寻花雪满船。湖定试墨云生砚，乐清闲尘世远，想当年利惹名牵。万里天山箭，三冬冰窖毡，争似林泉？德清长桥书事花前白酒一葫芦，寺下苍松五大夫。峰峦出没云无数，高房山《春晓图》，小阑干扶我诗臞。雪点前滩鹭，锦鳞活水鱼，心却西湖。据江上小金山芦花浅水钓舟闲，老树苍烟倦鸟还。浑疑多景楼前看，玉浮图十二阑干，枕鲸波百尺孱颜。樵唱沧浪外，钟声紫翠间，小似金山。湖上感旧鱼肥酒美谢三郎，莺老花残黄四娘。相逢一笑西湖上，十年前罗绮乡，画船闲今日凄凉。翠袖人何在？空庭蝶自狂，飞去鸳鸯。纪行黄云缥缈四明山，绿水潺湲七里滩。碧桃零落双峰涧，往来图画间，为吟诗倚遍阑干。丹鼎龙光现，仙衣鹤氅寒，月满天坛。春思二首粜风卖雨孔方兄，望月瞻星苏小卿。正青春害这场温柔病，到中年恰待醒，读书斋冷冷清清。做一枕松风梦，想十年花月情，误尽功名。懒寻悟叶把诗题，不似杨花到处飞。空劳柳线将情系，伤春魂梦里，看看瘦损冰肌。并头枕孤眠惯，画眉郎相见迟．辜负佳期。送人之官南中横江酒肆翠藤根，落日人家丹荔村。孤城官舍苍梧郡，水茫茫生暮云，为功名不爱闲身。树隐隐含烟瘴，山重重入鬼门，少见行人。德清观梅泠泠仙曲紫鸾箫，树树寒梅白玉条，飘飘野客乌纱帽。花前相见好，倚春风其乐陶陶。一去孤山路，重来何水曹，醉上金鳌。席上次梅友元帅韵九华峰顶礼三茅，五色云中按六幺，雪迷花下烧丹灶。一壶天地小，销不尽千古诗豪。拂袖骑丹凤，吹笙醉碧桃。散诞逍遥。次韵金陵怀古朝朝琼树后庭花，步步金莲潘丽华。龙蟠虎踞山如画，伤心诗句多，危城落日寒鸦。凤不至空台上，燕飞来百姓家，恨满天涯。春晚即事榆穿老荚散平芜，藕铸新荷点五壶。小钱儿难买东君住，问园林谁是主？大家提一葫芦。花前去，红袖扶，不醉何如？重游会稽镜湖凉月杜陵诗，梅屋空山夏后祠，兰亭曲水羲之字。重来忆旧时，小蓬莱楼阁参差。毛竹生银笋，香莼罥上丝，慰我相思。酒边索赋舞低杨柳困佳人，醅泼葡萄醉晚春，词翻芍药分难韵。乐清闲物外身，生前且自醺醺。范蠡空遗像，刘伶谁上坟？衰草寒云。多景楼长江一带展青罗，远岫双眉敛翠蛾，几番急橹催船过。不登临山笑我，倚阑干尽意吟哦。月来云破，天长地阔，此景能多？苏堤即事秋云醉墨洒龙池，夜雪吟篷宿虎溪。马蹄又上吴山翠，知音今有谁？小桃应怪来迟。一叶流诗句，百花裁舞衣，同赏苏堤。春晚愁红惨绿泪千行，带草连真纸半张。小名儿正向鸳鸯上，不由人不断肠，想才郎何日成双？胡蝶结青丝障，凤凰枝红锦囊，总是思量。瑞安道中篷低小似白云龛，山好青如碧玉簪。挂渔网茶灶整诗担，沙欧惊笑谈，一丝烟两袖晴岚。题遍松风阁，来看梅雨潭，夜宿仙岩。"},
{"poem_name": "菩萨蛮·水晶帘外娟娟月", "poem_id": "lihua_103192", "poem_class": "梨花", "poet_dynasty": "明朝", "poet": "杨基", "poem": "水晶帘外娟娟月，梨花枝上层层雪。花月两模糊，隔窗看欲无。月华今夜黑，全见梨花白。花也笑姮娥，让他春色多。"},
{"poem_name": "春日杂赋·乞得身归剡曲边", "poem_id": "lihua_53756", "poem_class": "梨花", "poet_dynasty": "宋朝", "poet": "陆游", "poem": "乞得身归剡曲边，衡门茅舍共萧然。向来误计守书册，此日遣愁无酒钱。俗客妒闲来衮衮，流年欺老去翩翩。梨花杨柳清明过，且向江村剩放颠。"},
{"poem_name": "鹭鸶", "poem_id": "lihua_2867", "poem_class": "梨花", "poet_dynasty": "唐朝", "poet": "杜牧", "poem": "雪衣雪发青玉觜，群捕鱼儿溪影中。惊飞远映碧山去，一树梨花落晚风。"},
{"poem_name": "开元乐·楼上正临宫外", "poem_id": "lihua_28285", "poem_class": "梨花", "poet_dynasty": "宋朝", "poet": "沈括", "poem": "楼上正临宫外，人间不见仙家。寒食轻烟薄雾，满城明月梨花。"},
{"poem_name": "戏文·幽闺记", "poem_id": "liuxu_27159", "poem_class": "柳絮", "poet_dynasty": "明朝", "poet": "施耐庵", "poem": "第一出开场始末【西江月】(副末上)轻薄人情似纸，迁移世事如棋。今来古往不胜悲，何用虚名虚利？遇景且须行乐，当场谩共衔杯。莫教花落子规啼，懊恨春光去矣。【沁园春】蒋氏世隆，中都贡士，妹子瑞莲。遇兴福逃生，结为兄弟。瑞兰王女，失母为随迁。荒村寻妹，频呼小字，音韵相同事偶然。应声处，佳人才子，旅馆就良缘。岳翁瞥见生嗔怒，拆散鸳鸯最可怜。叹幽闺寂寞，亭前拜月。几多心事，分付与婵娟。兄中文科，弟登武举。恩赐尚书赘状元。当此际，夫妻重会，百岁永团圆。老尚书缉探虎狼军，穷秀才拆散凤鸾群。文武举双第黄金榜，幽闺怨佳人拜月亭。第二出书帏自叹【珍珠帘】(生扮蒋世隆上)十年映雪囊萤，苦学干禄，幸首获州庠乡举。继晷与焚膏，祗勤习诗书，咳唾珠玑才灿锦，养浩然春闱必取。一跃过龙门，当此青云得路。中都风物景全佳，街市骈阗斗丽华；烟锁楼台浮锦色，月笼花影映林斜。礼乐流芳忝儒裔，双亲不幸俱倾逝。止存一妹在闺中，真乃家传多富贵。自家姓蒋，双名世隆中都路人氏。虽叨乡荐，未赴春闱。只因服制在身，难以进取。家中别无亲人，止有一妹，叫名瑞莲。年已及笄，未曾许聘。【鹧鸪天】正是锦绣胸襟气若虹，文章才学足三冬；循循善道驰庠校，济济儒风蔼郡中。题雁塔，步蟾宫，前程万里附溟鸿。此时衣锦还乡客，五百名中让世隆。【月上海棠】君子儒，文章学业驰名誉；但一心忧道，岂为贫居？十年挨淡饭黄齑，终身享鼎食重褥。前贤语，果是书中自有金玉。岁月易虚，寸阴当惜。不免到书房中将经史检点则个。琢磨成器待春闱，万里前程唾手期。一举首登龙虎榜，十年身到凤凰池。第三出虎狼扰乱【点绛唇】(净扮番将上)势压中华，仁将夷化，威风大。一曲琵琶，醉后驱鹰马。你看边塞上好光景：只见万里寒沙，一天秋草。马嘶平野呼鹰地，犬吠低坡射雁人。草丛中无非是赤兔黄獐，天际表有些儿皂雕白鹞。夜夜月为青冢镜，年年雪作黑山花。俺这里吃的是马酪羊羔，说甚么龙肝凤髓？穿的是狐裘貂帽，要甚么锦衣绣裳？比着他诸夏无君，争似俺蛮夷有主？汉家虽盛，曾与和亲；唐国称隆，结为兄弟。国号附金，而威风凛凛；中华臣宋，而气宇巍巍。远观着几层瑞彩罩金城，遥望见一派祥云笼铁柱。自家北番一个虎狼军将是也。只因大金天子，俺这里三年一小进，五年一大进，十年一总进。今经一十五年，并无一丝儿回答。俺主大怒，着俺起兵前去，打夺州城，占据粮草。不免叫把都儿每出来，与他商议，把都儿那里？【水底鱼】(小生、外、末扮番军上)白草黄沙，毡房为住家。胡儿胡女惯能骑战马。因贪财宝到中华，闲戏耍，被他拿住，铁里温都哈喇。主帅呼唤，上前参见。(净)把都儿每，只因大金天子，俺这里三年一小进，五年一大进，十年一总进。今经一十五年，并无一丝儿回答。主上大怒，着俺起兵前去打夺州城，占据粮草。众把都儿每听吾号令，不可有违。【豹子令】点起番家百万兵，百万兵，纷纷快马似腾云，似腾云。叵耐大金无道理，与他交战定输赢。(合)安排器械便登程，杀教片甲不留存。【金字经】嗗都儿哪应咖哩，者么打么撒嘛呢，哧嘛打么呢，咭啰也赤吉哩，撒么呢撒哩，吉么赤南无应咖哩。头戴金盔挽玉鞭，驱兵领将几千员。金朝那解番狼将，血溅东南半壁天。第四出罔害皤良(小生、丑扮金瓜武士上)蓬来正殿起金鳌，红日初生碧海涛。开着午门遥北望，赭黄新帕御床高。(末扮黄门上)【点绛唇】渐辟东方，星残月淡，苍龙犹显。平闪清光，点滴檐铃响。万烛当天紫雾消，百花深处漏声遥。宫门半辟天风起，吹落炉香满绣袍。自家乃金朝一个小黄门是也。主司仪典，出纳纶音，身穿兽锦袍，与宾客言；口含鸡舌香，传天子令，如今早朝时分，官里升殿，怕有奏事官到来，不免在此伺候。怎见得早朝？但见银河耿耿，玉露瀼瀼。似有似无，一天香雾；半明半灭，几点残星。铜壶水冷，数声莲漏出花迟，宝鸭香消，三唱金鸡明曙早。人过御沟桥，灯影里衣冠济楚，马嘶宫巷柳，月明中环珮铿锵。钟声响大殿门开，五音合内宫乐奏。只见那奉天殿、武英殿、披香殿、太乙殿，谨身殿，巍巍峨峨，月色乍临仙掌动；奉天门、承天门、大明门、朝阳门、乾明门，隐隐约约，香烟欲傍衮龙浮。其时有御用监官，尚膳监官、尚衣临官，各司其事，备其所用；鸿胪寺官、光禄寺官、太常寺官，各守乃职，听其所需。周旋中规，折旋中矩，降者降而升者升；过位色勃，执圭鞠躬，跪者跪而拜者拜。文官有稷、契、伊、傅之才，武将有起、翦、颇、牧之勇，正是日月光天德，山河壮帝居。太平无以报，愿上万言书。道犹末了，奏事官早到。【出队子】(净扮聂贾列上)番兵突至，番兵突至，御敌无人为出师，教人门夜苦忧思。事到临危不可迟，奏议迁都，伏乞圣旨。(末)来者何官？(净)臣聂贾列奏闻陛下。(末)所奏何事？(净)奏为保国安民事。诚惶诚恐，稽首顿首，冒奏天颜，恕臣万死万死。臣闻番兵犯界，突入榆关，离俺中国只有百二十里之地。况彼人强马壮，本国将寡兵疲，难以当敌。不若迁都汴梁，上保社稷无危，下免生民涂炭。(末)官里道来，汴梁有何好处，可以迁都？(净)夫汴梁者东有秦关，西有两隘，南有函谷，北有巨海，地雄土厚，可以迁都。所谓\"王公设险，些守其国。\"愿我王准臣所奏，不必迟回。(末)官里道来，可退在午门外，与众官商议，即便迁都汴梁，兔致两国相争，实为便益。(净)万岁，万岁，万万岁！(退科)【点绛唇】(外扮陀满海牙上)长乐钟鸣，未央宫启。千官至，顿首丹墀，遥拜着红云里。(末)来者何官？(外)臣陀满海牙，累世忠良，官居左丞之职，有事不容不谏。(末)所谏何事？(外)臣闻番兵犯界，兵马已到榆关，相去百二十里之地，所谓\"剥床以肤切近灾\"者也。本合命将出师，剿灭夷寇；今被奸臣擅权窃柄，奏令迁都，以避强势。不惟天子蒙尘，抑且生民涂炭。于此不谏，不为忠也。诚惶诚恐，稽首顿首。君乃臣之元首，臣乃君之股肱。君有诤臣，父有诤子。王事多艰，民不堪命，若钳口不言，是坐视其危也，即今番兵犯界，何不遣将御敌，却乃迁都远避？(末)官里道来，如今朝中缺少良将，着何人为帅，统领三军，与他对敌？(外)臣闻内举不避亲。臣举一人，即臣之子，陀满兴福，此子六韬三略皆能，有万夫不当之勇。手下见有三千忠孝军，人人敢勇，个个当先。可退番兵。(净)臣聂贾列奏闻陛下，陀满海牙已有无君之心，又令其子出军，如虎加翼，为祸不浅。我王不可准奏，(外)咄！聂贾列，你何故妄奏迁都？(净)咄！陀满海牙，你何故阻驾？【新水令】(外怒科，外)九重天听望垂慈，主君贤谏臣须直。事当言敢自欺？既为官要尽臣职。(净)如今圣驾迁都，有何不可？(外)你若是要迁移，把社稷一时弃。(末)官里道来，二人所奏不同，还退在午门外，与众官商议。(外、净)万岁，万岁，万万岁！(退科，外)聂贾列。你怎见得就该迁都？【步步娇】(净)蠢尔番兵须臾至，力寡难当御，朝臣众议之。你不见昔日呵，太王居邠，狄人侵地。事之以皮币不得免，事之以犬马不得免，事之以珠玉不得免。他也无计可施为，只得迁都去。【折桂令】(外)古人言自有权舆，能者迁之，否则存之。(净)说得好！说得好！你说圣上不如太王。(外)怎忍见犬挈其妻，兄携其弟，母抱其儿。城市中喧喧嚷嚷，村野间哭哭啼啼。可惜车驾奔驰，生民涂炭，宗庙丘墟。【江儿水】(净)臣道当卑顺，秋毫敢犯之？你道能如太王则迁之，不能则谨守常法。这是不能尧舜其君罪。那百姓每呵，见说仁君迁都避，纷纷从者如归市。你道效死而民勿去，这等拘守之言，怎及得迁国图存之计？【雁儿落】(外)俺穿一领裹乾坤缝掖衣，要干着儒家事；读几行正纲常贤圣书，要识着君臣义。俺则是一心儿清白本无私。(净)你触犯了圣上，就该万死。(外)言如达，死何辞？(净)常言道：\"闭口深藏舌，安身处处牢。\"(外)怎做得窨无气？(净)你许多年纪了，还要管这等闲事怎么？(外)怎做得老无为？今日任你就打落张巡齿，痴也么痴，常自把严颜头手内提。【侥侥令】(净)半空横剑戟，四面列旌旗，战鼓如雷轰天地。你却唱太平歌，念孔圣书。【收江南】(外)呀！恰便是骄骢立仗，噤住口不容嘶。将焉用彼过谁欤？那知越瘦与秦肥？你这般所为，你这般所为，恨不得啖伊血肉寝伊皮。【园林好】(净)朝廷上尊严去处，岂容你谈论是非？全不识君臣之体。凭河死，悔时迟。凭河死，悔时迟。【沽美酒】(外笏击净怒科。外)你为人何太谀！你为人何太谀！腹中剑，口中蜜，长剑憸人蓝面鬼。百般样，肆奸回，肆奸回，把圣聪蒙蔽。俺学的是段秀实以笏击贼。你那臭名海波难洗。我好名儿史策留题。我呵这件事，你知我知，天知地知，呀，便死做鬼魂灵，一心无愧。(净)聂贾列奏闻陛下，陀满海牙故意阻驾，陀满兴福造意出军，父子将谋为不轨。(末)官里道来，陀满海牙父子既有反叛这心，着金瓜武士打死。(外)圣上，谗言不可听信。(小生，丑扯外下。末)官里道天，陀满海牙三百家口，不分良贱，尽行诛戮。龆龀不留。就差聂贾列前去监斩，不得有违。(净)奉圣旨。(末)早朝奏罢离金阶。(净)戈戟森森列将台。(合)会施天上无穷计，难免今朝目下灾。第五出亡命全忠【红衲袄】(小生扮陀满兴福上)将门庭，非小轻。掌貔貅，百万兵。威权勇猛千般计，势显英雄一派征。官宦族，名誉称，声闻彻帝京。好笑番魔也，怎当俺三千忠孝军。胆略曾经百战场，势如猛虎走群羊。胸中豪气冲天日，训练三军悉智强。自家陀满兴福。爹爹海牙丞相，今早入朝未回。目下番奴侵乱，不免把军士每训练一番，多少是好。军吏那里？(丑上)朝中天子宣，阃外将军令。覆将军，有何钧音？(小生)取军册上来。(丑取册，小生看科。末上)有事不敢不报，无事不敢乱传。将军，不好了！(小生)怎么说？(末)即今番兵犯界，聂贾列奏令迁都，圣意欲从，老相公极言苦谏，那聂贾列辄生恶意，妄奏圣上，说老相公故意阻驾，谋为不轨。圣上听信谗言，将老相公金瓜打死了。(小生哭科，末)还有一件。(小生)又怎么？(末)圣上就差聂贾列为监斩官，把将军三百家口，不分良贱，尽行诛戮。如今聂贾列那厮带了人马将到了也。(小生)这苦怎生是了？(末)将军不妨。将军手下见有三千忠孝军，人人敢勇，个个当先。待那奸臣来时，把他一刀杀了，上报老相公屈死之仇，下免三百口屠戮之苦，有何难处？(小生)我若杀了那厮，怎全得我老相公的忠义？无计可奈，只得逃难他方，再作计处。双手擘开生死路，一身跳出是非门。第六出图形追捕【赵皮鞋】(丑上)我是个巡警官，日夜差科千万端。俸钱些少几曾关，怎得三年官债满？〔西江月〕当职身充巡检，上司差遣常忙，捕贼违限最堪伤，罚俸别无指望。日里迎来送往，夜间巡警关防。虽然鹅酒得些口童，事发纳赃吃棒。今有当朝陀满丞相阻当銮驾，朝廷大怒，将他满门良贱，尽皆诛戮，只走了陀满兴福一人。奉上司明文，遍张文榜，画影图形。十家为甲，排门粉壁，各处挨捕。但有拿得着者，有官有赏。窝藏者，与本犯同罪。不免叫左右的出来分付。左右那里？(末上)讼简公衙静，民安士庶称。明如秋夜月，清似玉壶冰。覆老爷，有何分付？(丑)我且问你，这个地方谁管？(末)这是中都路坊正管的。(丑)这等与我叫中都路坊正来。(末)领钧旨。中都路坊正走动。【大斋郎】(净上)狂秀才，命儿乖。身允坊正是官差。三隅两巷民受灾。要无违碍，好生只把月钱来。身充坊正霸乡都，财物鸡鹅那得无？刮取小民穷骨髓，剥削百姓苦皮肤。当权若不行方便，后代儿孙作马驴。罚愿满门都吃素，年头年尾只吃麸。(末)你倒佛口蛇心。(净)你是甚么人？(末)我是公使人。(净)公使人，干热乱；得文引，去勾唤。穷三千，富五贯。得了钱，解一半。这等之人，如何判断？押赴市曹，一刀两段。吾奉太上老君急急如律令敕。(末)你也不像个坊正，到是个掌法司巡警。老爷叫你半日了，且不要闲说。(净)既如此，待我去见。老爷见坊正。(丑)我把你这狗骨头。我在此半日，你才来见我。到说老爷见坊正，我倒来见你么？(净)不是这等说，不曾分得句读。我说老爷见，小人是坊正。只少小人是三个字。(丑)这狗骨头！白铁刀，转口快。且不打你，听我分付。今有当朝陀满丞相阻当銮驾，朝廷大怒，将他满门良贱，尽皆诛戮，只走了陀满兴福一人。奉上司明文，遍张文榜，画影图形。十家为甲，排门粉壁，到处挨捕。但有拿得着者，有官有赏。窝藏者，与本犯同罪。(净叫科)东南西北四隅里卖豆腐的王公听着。但有人拿得陀满兴福者，有官有赏，窝藏者，与本犯同罪。(丑)拿过来，我把你这狗骨头。东西南北四隅里，岂没有个姓张姓李的？偏只有这个卖豆腐的王公？(净)老爷，有个缘故。小的老婆吃斋，卖豆腐的王公，每日挑了豆腐，在小的门首经过，小的老婆问他赊一块儿吃，他再不肯。老婆说家长老官儿，今后有甚么官府事，报他一名，故此只报他的名字。(丑)这狗骨头。我倒替你官报私仇？叫左右拿下去打。(末)禀老爷，打多少？(丑)打十三。(末打科。丑)你方才打多少？(末)打十三。(丑)狗骨头。明明打得他三板，就说打了十三，坏了我的法度。坊正起来，拿这狗骨头下去打。(净)六月债，还得快。禀老爷，打多少？(丑)也打十三。(净打科。丑)我晓得人人如此，个个一般。你打得他三下，也就哄我说打了十三。你每欺我老爷不识数，左右的如今拿坊正下去打。打一下我老爷记一根签，难道也哄得我不成？(末打净，净打丑，诨科)【恤刑儿】(丑)你十三，我十三，三个十三三十九，赛过东京白牡丹。【柳絮飞】(丑)听我分付：一军人尽诛戮，诛戮；走了陀满兴福，兴福。遍将文榜诸州挂，都用心跟捉囚徒。(合)邻佑与窝主，停藏的罪同诛。【前腔】(末)圣旨非比寻俗，寻俗。明立官赏条局，条局。反叛朝廷非小可，市曹中影画形图。(合前)【前腔】(净)排门粉壁明书，明书。扰扰攘攘中都，中都。坊正干系天来大，没钱撰不比差夫。(合前)(丑)排门粉壁剧拘，(净)各粉干系公徒。(末)假饶人心似铁，(合)怎当官法如炉！第七出文武同盟(小生慌走上)休赶，休赶，拆碎玉笼飞彩凤，断开金锁走蛟龙。【金珑璁】銮舆迁汴梁，朝廷，你信谗言杀害忠良，忠孝军尽沫亡。慌慌逃命走，此身前往何方？天可表我衷肠。俺陀满兴福，〔水调歌头〕本为忠孝将，翻作叛离人。番兵犯界，迁都远避驾蒙尘。严父金阶苦谏，圣怒一门赐死，亡命且逃生。上天天无路，入地地无门。【北绛都春】兴福家九族遭殃，六亲俱丧。衔冤枉，怎教俺三百口无罪身亡？兀的是平地里灾从天降。【混江龙】大金主上，怨着大金主上，信谗言佞语，杀害我忠良。把俺忠孝军都杀尽，教俺一身逃难，离了家乡。朝廷忙传圣旨，差使命前往他方。把兴福图形画影，将文榜遍地里开张。拿住的请功受赏，但人家不许窝藏。却教俺走一步一步回头望。痛杀淹爹和娘。走得俺筋舒力乏，唬得俺魄散魂扬。(内喊科)呀，后面军马越赶得紧急了。休赶。休赶，俺和你鱼水无交。冤有头，债有主，教你一个来时一个死，两个来时两个亡。【油葫芦】则见几个巡捕弓兵如虎狼，赶得俺慌上慌？忙上忙。天那，这场灾祸，无可提防。见那厮恶吽吽手里拿着的都是枪和棒，唬得俺战兢兢小鹿儿在心头撞。这壁厢无处隐藏。且住，这里有一都高墙，墙边有口八角琉璃井。曾记得兵书上有个金蝉脱壳之计，不免将身上红锦战袍挂在这枯桩上，翻身跳过墙去。待那士兵来时，见了这袍，则道俺坠井身亡，一定打捞尸首。那时陀满兴福在墙那边，不知走了多少路了。好计，好计。将俺这锦红袍，锦红袍脱放在枯桩上。呀，衣服脱了，粉墙这等高峻，如何跳得过？自古道人急计生，不免攀住这杏花梢，跳将过去。跳过这粉墙，恰便似失路英雄楚霸王。教俺兴福慌也不慌？不觉来到花影傍。呀，好大风，想必是天神过往。且在这花叶底下，暂躲一躲，再作区处。(下)【旋风子】(末扮太白星上)祥云缥缈，飞升体探人间。湛湛清天不可欺，未曾举意早先知。善恶到头终有报，只争来早与来迟。【北雁儿落带过得胜令】总乾坤一转丸，睹日月双琶箭。浮生梦-场，世事云千变。万里玉门关，七里钓鱼滩。晓日长安近，秋风蜀道难。险些儿误杀了个英雄汉，凄凄冷冷，埋冤世间。善哉，善哉。苦事难挨。有难不救，等待谁来？花园的土地那里？(丑上)花园土地老，并无牺牲咬。叵耐灌花奴，香炉都推倒。覆仙主，有何分付？(末)今有本国忠孝将陀满兴福，乃冤枉之人。他家三百余口，尽被昏奸诛戮，只脱得一身到此。此人去后，当有显荣之日。如今被军马追赶紧急，汝可隐形全庇此人这场大难。不可有违。(丑)领钧旨。便将此人变其形像为小神，与他躲过便了。(末)降身临凡世，起步到天宫。(下。丑坐科。小生上)风已息了，不免寻个走路。呀，这里太湖石傍，有个神像在此，牌上写明朗神之位。明郎神，陀满兴福是冤枉之人，逃难到此，若得片云盖顶，救了小将之难，他日重修庙宇，再整金身。【混江龙后】望神圣将身隐藏。兴福撮土为香，祷告上苍，但愿得俺兴福离了天罗。脱了地纲。(推丑下，自坐科)【六么令】(外、末、净、丑上)官司遍榜，捕捉陀满兴福恶党，正身拿住受官赏。寻踪迹，问行藏，俺待见了，休想轻轻饶放。俺待见了，休想轻轻饶放。(净)你们见也不曾？(众)见甚么？(净)攀脊梁不着，一个矮子。(众)攀脊梁不着，是个长子。(净)在这里，在这里。(众)在那里？(净)你看这脚迹不是陀满兴福的？(众)怎么晓得是陀满兴福的？(净)陀满兴福是个雕青大汉，他人长脚也长。(众)有多少长？(净)待我量一量，看有一丈七八长。(众)一丈七八长。且住，脚迹在这里，怎么就不见了？(净)是跳过墙去了。(众)这墙是谁家的？(外)是蒋举人的花园。那个先进去？(净)你们进去。(众)还是你进去。(净)也罢，我有个分晓。待我先把这棍子丢将进去看。(丢棍科。末)这个是护身龙，怎么丢了进去？(净)如今不叫他是护身龙。(末)叫做什么？(净)叫做查实。(末)怎么叫做查实？(净)丢这棍子进去，倘知里面有沟有河，有人有狗，也晓得个明白。故此叫做查实。(末)如今丢在那里响？(净)在平地上响，待我进去。(作跳墙科)呀，有个神像在此。牌上写着是明朗神之位。且住，陀满兴福是个有本事的人，倘撞着了他，一拳打得稀烂，还出去叫他们一齐进来。(跳出科。末)怎么又出来了，可见甚么？(净)不见甚么，只见一个神道，坐在那里。和你都跳去看。(末)我们奉上司拿人。和你推倒墙进去，怕他甚么蒋举人？墙倒众人推。(众)是如此。(众推科)果然有个神道在此。(净)列位哥哥，我和你在神道前面许下一个愿心，保佑你我早拿得陀满兴福，你道如何？(众)好好。(丑)我许一只鹅。(净)我就许一只鸡。(末)我许一刀肉。(外)我就许酒果纸烛，都在我身上。(众)明朗神爷，我每都是士兵，奉上司明文，捉拿陀满兴福。若拿得着，还你一个三牲。(丑)若拿不着，我那儿，你休怪。(外)神明怎么去亵渎他？(末)来和你在此嚷了半日，他就在也去了。和你还到墙外边去，追寻踪迹。(净)说得有理，快来，快来，走在这里。(丑)在那里？(净)这不是陀满兴福的红锦战袍？想是见我们追得紧急，坠井而亡了。(丑窥井科)一个一个。(外看科。丑)两个两个。(外)不是，是我和你的影子。(丑)怎么有人在里面说话？(外)是我和你的应声。哥，被他使了计了。(净)使甚么计？(外)金蝉脱壳之计。他哄我和你在此打捞尸首，他不知去了多少田地了？不如拿这领衣服去请赏罢。(众)说得有理。【好花儿】(众)恨不得掘地翻天，见树边一人端然，是个土地公公塑在花园。许金钱，望指点，(合)歹人歹人那里见？【前腔】(众)寻不见连忙向前，搜索尽墙边院边。莫不是隐身法术似神仙？走如烟，眼寻穿。(合前)【前腔】(众)捉拿了三千六千，做公人十年五年。马翰司公且休言，见着钱，最为先。(合前)(外)手眼快且饶巡院。(末)心机巧枉说周宣。(净)有指爪辟开地面。(丑)插翅翼飞上青天。(并下。小生吊场)你看这一起士兵，倒在我跟前许下三牲去了。这回不走，更待何时？不免拜谢天地则个。【金蕉叶】谢天，谢了天，怎么不拜谢明郎神爷？谢神，避难来，幸脱离了祸门。(欲下科。生上)咄！是何人入我园中暗隐？(小生跪科)告少息雷霆怒嗔。(生)汉子，这不是说话的去处，随我到亭子上来。【章台柳】(生)情既紧，言又窘，我斟量非奸即盗贼。(小生)小人不是贼，逃躯潜地奔。(生)既不是贼呵，无故入人家，有何事囚？(小生)小人也是好人家儿女。(生)你休得要逞花唇，稍虚词。送你到有司推问。(小生)长者息怒且停嗔，听我从头说事因：兴福本为忠孝将，谁知翻作叛离人。长者若拿兴福去，官上加官职不轻。正是得放手时须放手，可饶人处且饶人。【前腔】我将冤苦陈，教君不忍闻。(生)你是何处人氏？姓甚名谁？(小生)念兴福生来女直人。(生)做甚勾当？(小生)身充忠孝军。(生)呵，既是忠孝军，怎么不去随驾，倒在这里？(小生)为父直谏迁都阻佞臣，龆龀不留存，诛戮尽，只留我苟活逃遁。【醉娘儿】(生)我听言，此情实为可悯。汉子，抬起头来我看。(小生抬头科生)觑着他貌英雄出辈群。(背云科)结交在未遇之先，施恩在当厄之日。看此人一貌堂堂，后来必有好处。欲结义他为兄弟，未知他意下何如？汉子，请起。你不嫌秀士贫，和你弟兄相识认。(小生)小人该死之徒，得蒙长者饶恕，已出望外，焉敢与长者齐躯？(生)这也非在今日，他时须记取今危困。【前腔】(小生)死重生，怎敢忘伊大恩？(生)你多少年纪了？(小生)小人二十八岁。(生)我今年三十岁，长你二岁，你称我为兄便了。(小生)既如此，哥哥请上，受兄弟几拜。(生)不劳拜罢。(小生拜科)既为兄，休谦逊。(生)你拜我受之不稳。(小生)休道是百拜受不稳，受兄弟千拜何劳顿？除了仁兄呵，谁肯把我负屈衔冤问？(生)兄弟，我本待要留你在此。暂住几时，只是一件。【雁过南楼】(生)此间难容汝身。但人知彼此遭迍。兄弟，你衣帽那里去了？(小生)衣帽多失落了。(生)叫院子取我的衣帽并银子十两出来。(末上)衣帽银子在此。(生)你且回避。(末下。生)无物赠君，些少鏒银，不嫌少，望留休哂。(小生)多谢哥哥。(生)兄弟，你此去呵，莫辞苦辛。暮行朝隐，更名姓，向外州他郡。兄弟，你方才打从那里来的？(小生)后围墙上跳过来的。(生)我如今送你到前门出去。(别科)【前腔】(小生)拜别拜别，方欲离门。且住。我陀满兴福聪明了一世，懵懂在一时。方才跳入那秀士园中，他不拿我送官请赏，反助我银两，又结义我为兄弟。我久后若得寸进，欲报恩义，未知他姓甚名谁？猛回身，猛回身，又还思忖。(生)呀，兄弟，你去了怎么又转来？(小生)特有少禀，欲言又忍。(生)兄弟有甚话？但说不妨。(小生)哥哥姓和名，小兄弟敢问？(生)自家姓蒋，双名世隆。中都路人氏。兄弟，你三回四次问我的姓名，莫非恐人拿住，要攀扯着我么？(小生)无他效芹，略得进身，犬马报，怎敢做半米儿生分？(走科。生)兄弟且慢去，我还有几句言语嘱咐你。【山麻客】(生)你去渡关津，怕有人盘问，又没个官司文凭路引。此行何处能安顿？蓦忽地怕有便人，寄取一封平安书信。【前腔】(小生)兄长言，极明论。遍地军州，立赏明文。世没个男儿，有谁投奔？一片心，后土皇天，表我忠直，不陷良人。【尾声】埋名避祸捱时运，满望取皇家赦恩。罪大弥天，其时许自新。(生)古语积善逢善，(小生)常言知恩报恩。(合)此去愿逢吉地，前行莫撞凶门。第八出少不知愁【七娘子】(旦扮王瑞兰上)生居画阁兰堂里，正青春岁方及笄。家世簪缨，仪容娇媚，那堪身处欢娱地？［踏莎行］瑞兰兰蕙温柔，柔香肌体，体如玉润宫腰细，细眉淡扫远山横，横波滴溜娇还媚，媚脸凝脂，脂匀粉腻，腻酥香雪天然美，美人妆罢更临鸾，鸾钗斜插堆云髻。【锦缠道】髻云堆，珠翠簇。兰姿蕙质，香肌称罗绮。黛眉长，盈盈照一泓秋水。鞋直上冠儿至底。诸余没半星儿不美。针指暂闲时，花朝月夕，丫鬟侍妾随。好景须欢会，四时不负佳致。【朱奴儿】春名苑，奇葩异卉。夏水阁，浮瓜沉李。秋玩蟾光折桂枝。逢冬景赏雪观梅。呼呼唤唤，愁是甚的？总不解愁滋味。芳容鱼沉雁落，美貌月闭花羞。肌骨天然自好，不搽脂粉风流。第九出绿林寄迹【水底鱼】(外，净，丑、末扮喽啰上)击鼓鸣锣，杀人并放火。倚山为寨，号为拦路虎。金银财宝。劫来如粪土。无钱买路，霸王也难过。(净)山中壮士，全无救苦之心。寨内强人，仅有害民之意。不思昔日萧何律，且效当年盗跖能。众兄弟，你我不是别人，虎头山草寇是也。寨中有五百名喽罗，你我却是头领。昨夜巡哨各山，不知有事也没有？(外)我巡东山，一些事也没有。(净)我巡西山，也没事。(丑)我巡南山，也没事。只有巡北山的头领不见回来。待他回来时便知分晓。(末上)欢来不似今日，喜来那胜今朝。(众)哥哥回来了？(末)是回来了。你们巡哨如何？(众)我们都没事。(末)我倒有事。(丑)你敢被人拿住了？(末)被人拿住，还回来得？(丑)却怎么说？(末)我一巡巡到山凹里，只见霞光万道，瑞气千条。被我把刀尖掘将下去，只见一个石匣，石匣里面一顶金盔，一把宝剑。(众)在那里？(末)是我藏在那里。(众)去拿来看一看。(末)我去拿来。(背云)我在那里戴一戴，头脑生疼起来。且把与他们戴戴看。哥，你看好东西。(净)拿来我戴。(丑、外夺科。末)不要争，我有个主张。我们虎头山有五百名喽啰，只少一个寨主。若是戴得这盔的，大家就拜他做寨主。(丑)这有什么难？拿来我戴起。(末)且住。要做寨主，还要通得些文墨才戴得。(丑)要弄文墨，这个不打紧。拿来我戴了说。(末)说了戴。(丑)也罢，我就说。怎么样说好？(末)要说得大些。(丑)混沌初分我出身。如何？(末)大便大了，且看下句。(丑)有么。混沌初分我出身，伏羲神农是我后辈人。山中寨主无人做，五百名喽啰我是尊。拿来我戴。(末)钦赐了你，不消谢恩。(外)好皇家气象。(丑)好，你看耀日争光，这红帽儿不用了。赐与你们罢。且住，还要早晨夜晚戴戴。拿那雌雄宝剑插在我杨柳细腰边。(末)这怎么说？(丑)雌雄宝剑，杨柳细腰。(净)皇帝也打歇后语？颁行天下，都要打歇后语哩。(丑反戴科。末)反了。(丑)一日皇帝也不曾做，怎么就反了。(末)盔反戴了。(丑)你那晓得？那是个没面目的大王，却要垂帘听政哩。(歪戴科。末)歪了。(丑)这叫做耳不闻。(作跌推末科。末)怎么推我一交？(丑)这叫做\"推位让国。\"(摇盔。末)不要摇。(丑)是尧舜，\"有虞陶唐。\"(末)怎么这等抖？(丑)刘备儿子叫阿斗。(末)怎么坐在地上？(丑)地主明王也要\"坐朝问道。\"阿呀，盔内有鬼。(末)无鬼不成魁。(丑)快备龙床，寡人要驾崩了。大家且来\"济弱扶倾。\"(倒私，众扶科。末)怎么？(丑)戴在头上，渐渐似泰山压顶一般，头疼眼胀，成不得，这寨主不愿做了。还是戴红帽儿罢。(净)我量你这等嘴脸，怎做得寨主？看我坐在这里，就有样子了。(末)也先要通文。(净)有么。混沌初分我出世，寿星老儿是我的徒弟。这些小贼莫多言，虎头山中我即位。(末)好个即位。(净)进上我戴。(末)把红帽我拿了。(净)且放在此，备而不用。我今日做了寨主，你每都要听我令旨，遵我约束。如违拿来就斩了。(众)好欺心。寨主未做得成，就要杀兄弟。(净)不是。先说过了。日后方见寡人言顾行。都走过一边听点，走过东来。(众走科。净)走过西去。呀，不好了。(倒科，众扶科)戴不得，戴在头上，就像一万斤重。寨主要做，受不得这般疼痛。罢，还是这红帽儿安稳。(末)不瞒哥们说，我在山凹里时就戴一戴，头上生疼。若是好戴呵，不到如今让与你们戴。(丑)列位，以后有了得的客商经过，只把这盔与他戴，就压倒了。不消费力，金银财宝都是我每的。(末)不是这般说。天赐这项盔，必有个做寨主的来戴。如今和你每下山去，招车买马，积草聚粮，等侯那人便了。(众)说得是。【节节高】(众)强梁勇猛人会一家，杀人放火张威霸。行劫掠，聚草粮，屯人马。惯战武艺多潇洒，从来贼胆天来大，蛟龙猛虎离山窝，闻风那个不惊怕？(下)【醉罗哥】(小生上)那日那日离都下，流落流落在天涯。画影图形遍挨查，到处都张挂。草为茵褥，桥为住家。山花当饭，溪水当茶。陀满兴福这般苦楚呵。那些个\"一刻千金价。\"(内喊科。小生)兵戈扰，道路赊。几番回首望京华。(外、末、净、丑上)这厮往那里走？(小生)你这伙是什么人？拦我去路。(众)快留下买路钱去。(小生)我且问你，这路是你家的？我且是没钱在身边，就有，你每也要我的不得。(丑)你是贼的老子？要你的不得？(净)啐！贼的儿子。(小生)怎么叫做买路钱？(净)我每这个虎头寨，但是打我这里经过，要几贯买路钱；若是没有，一刀两断。(小生)你这伙元来是剪径的毛贼。(净)罢了，叫出表字道号来了。(小生)我行来路远，肚中饥又饥，渴又渴。有酒饭拿来吃，有盘缠送些我，做个过路好看钱。饶你这伙毛贼的性命。(净)倒要土地三陌纸？(丑)哥，但是过我这山的人，少不得大胆说几句大话唬人。(净)说得有理，待我去拿他过来，唗，你休得说大话。战得我过，饶你性命。(小生)你来。(净倒科。丑)罢了，倒了虎头山的架子。待我去拿他。你要活的，就是活的；要死的，就是死的。唗，这厮看刀。(小生)你来。(丑跪倒私。净)不是这等。和你众人齐上去与他杀，叫他双举不敌四手。(丑)这个有理。和你齐上去。(小生)你每都来。(众战倒科。丑)这个人果然有些本事。快拿那话儿来。(末)甚么那话儿？(丑)戴在头上生疼的。(净取盔跪介)壮士爷。(丑)啐，怎么跪了他，又叫爷？(净)再不要惹他打了疼处。壮士爷！(末)又叫爷？(净)哥，奉承他些罢。(小生)怎么说？(净)众人没有什么孝顺，只有一顶嵌金盔在此。壮士爷若戴得，就奉送。(小生)拿上来。你这伙毛贼也有这顶好金盔。(净)众人也指望成些大事，特打在此的。(小生戴科)倒正好。(众)可疼？(小生)什么疼？(净)你不头疼？(小生)我怎么头疼？(净)你可眼花？(小生)我为甚眼花？(丑)这却是真命强盗。(外)真命寨主。(众)禀壮士，你来得去不得。(小生)我怎么来得去不得？【不漏水车子】(众)告壮士，休怒嗔。不嫌草寨贫，拜壮上为山中头领，掌管喽啰五百名。(小生)你每要留我么？(众)是。(小生)且退后。且自沉吟，谩自评论。画影图形，捕捉甚紧。不如隐遁在埋名径。也罢，我权且住在这里罢。(众拜科)多蒙便应承，小的们悉遵钧令。请问寨主上姓？(小生)你问我姓名么？(众)是。(小生背云)虽然没有人到此寻我，也未可把真名说与他每知道。众喽啰，我姓蒋，双名世昌。你众人听我号令。(众应科。小生)汝等下山，三不可杀。(众)那三样不可杀？(小生)中都路人不可杀，秀才不可杀，姓蒋的不可杀。其余有买路钱的放他过去，没有的带上山来。(众)领钧旨。【红绣鞋】(小生)本为盖世英雄，英雄。奸邪疾妒难容，难容。万山深处隐其踪。不是路，且相从。屯作蚁，聚成蜂。屯作蚁，聚成蜂。【前腔】(众)将军凛凛威风，威风。战袍绣虎雕龙，雕龙。山花斜插茜巾红。新寨上，坐山中。商旅过。莫遭逢。商旅过，莫遭逢。(小生)暂居山寨作生涯，(众)喜得将军肯上来。(合)巍岭峻峰通隐豹，野花芳草待时开。第十出奉使临番【丞相贤】(外扮王尚书上)弯弓驰骑射双雕，武勇超群胆气豪。紫袍会带非同小，见随朝，兵部尚书官养老。马挂征鞍将挂袍，柳梢门外月儿高。男儿未挂封侯印，腰下常悬带血刀。自家姓王，名镇。女直人也。官拜兵部尚书。家眷五十余口，至亲者三人。夫人张氏，生女瑞兰，年方及笄，未曾许聘。今日私宅称觞，怕有朝使到来，不当稳便。院子那里？(末上)堂上呼双字，阶前应一声。覆老爷，有何分付？(外)我今日私宅称觞，倘有朝使到来。即报与我知道。(末)理会得。【梨花儿】(净扮使臣土)使臣走马传敕旨，铺陈香案疾穿执。万岁山呼行礼毕，咍，饮依宣谕躬身立。圣旨已到。跪听宣读。朕当邦国阽危，边疆多难。士庶汹汹，各不聊生。贼情叵测，难以遥度。尔兵部尚书王镇，当朝良将，昭代名臣，可前往边城，缉探详细，便宜行事。军情紧急，不可稽迟。谢恩。(外)万岁，万岁，万万岁！朝使，不知朝廷敕旨，为何这等急促？【番鼓儿】(净)为塞北。为塞北，兴兵临边鄙。但州城关津险隘，势怎当敌？待欲迁都回避。不许稽迟，上京去缉探事实。(合)火速便驰驿，等回音星飞电急。【前腔】(外)念老臣，念老臣，年登七十岁。今又奉朝廷敕旨。事屈安危，恨不得肋生双翅。两头白日，多只行五里十里。(合前)【前腔】(末)紧使人，紧使人，疾速催驿骑。便疾忙安排鞍辔，打点行李。这回须教仔细，先解缰绳，怕骑了没头马儿。(合前)【前腔】(净)兀剌赤，兀剌赤。门外等多时。(外)纵辔加鞭，心急马迟。(末)伴宿女孩儿，羊酒须要关支。管取完备，休得误了军期。(合前)【双劝酒】(外)军情紧急，国家责委，不敢行违滞。常言道，养兵千日，今朝用人之际。(合)火速便驰驿，等回音星飞电急。(净)老大人，此乃朝廷大事，即日就望回音。作急起程罢。眼望捷旌旗，耳听好消息。(下。外)身食天禄，命悬君子。驿马俱已完备，只得就此前去。院子，后堂请老夫人小姐出来，分付家事，即便起程。(末)老夫人小姐有请。【东风第一枝】(老旦上)宫日添长，壶冰结满，仲冬天气严寒。(旦上)绣工停却金针，红炉画阁人闲。金猊香袅。丽曲趁舞袖弓弯。(合)锦帐中褥隐荚蓉。怎教鹦鹉杯干？(老旦)相公万福。(外)夫人少礼。(旦)爹爹万福。(外)孩儿到来。(老旦)［临江仙］相公，忽听朝廷颁敕旨，传宜未审何因？(外)使臣走马到家门。教老夫急离龙凤阙，缉控虎狼军。(旦)爹爹，朝中多少文和武，缘何独选家尊？(末)惟行君命岂私身？正是\"家贫显孝子，国难见忠臣。\"(旦)爹爹迟些去也无妨，(外)孩儿说那里话？我若迟延，是违忤了朝廷了。今日将家事交付与你母子，就此起程。(老旦)相公路上带谁去伏侍？(外)六儿北边惯熟，带六儿去。(老旦)院子叫六儿过来。(末)六叔。老爷叫。(丑上)听得爹爹叫，即忙就来到。爹爹，奶奶，小姐。六儿叩头。(外)六儿，我奉圣旨，往北边和番，带你去伏侍。快去收拾行李。(丑)理会得。(叫科)媳妇收拾我行李，我随爹爹往北边走一遭。(老旦)老身已分付安排杯酒，就与相公饯行，看酒来。(丑)酒在此。【摧拍】(外)受君恩，身居从班。食君禄，怎敢辞难？(老旦)此行非同小看，非同小看。缉探上京虚实，便往边关。漠漠平沙，路远天寒。(合)一别后涉水登山。今日去，甚时还？【前腔】(老旦)气力衰，行履尚难，怎驱驰挥鞭跨鞍？(旦)愁只愁路里；愁只愁路里，难禁冒雨蒙霜。此身劳烦，谁奉兴居？暮宿朝餐。(合前)【前腔】(旦)去难留，愁擎凤盏。爱情深，重掩泪眼。(外)休忧虑放怀，休忧虑放怀。堂上母亲，叮咛小心相看。(老旦)娘女在家中，怎免愁烦？(合前)【前腔】(丑、末)宣限紧，休作等闲。报国家，忠心似丹。(旦)稍迟延半晌，稍迟延半晌。寻思只得些时，面觑尊颜。子父隔绝，雾阻云拦。(合前)【一撮棹】(外)夫人只得就此分别了。今日去，便驰驿离乡关。朝廷命，疾登途，怕迟晚。(老旦)兵南进，兴戈甲，取江山。(旦)遭离乱，家无仁，怎逃难？(外)虽士马侵边紧，两三月便回还。(老旦)专心望，望佳音，报平安。(外)军情怎敢暂留停？(老旦)疾速登程离帝京。(合)正是相逢不下马，从今各自奔前程。第十一出士女随迁【缑山月】(生上)守正处寒炉，勤苦诵诗书。盼春闱身进践荣途。奈双亲服制，前程未遂，敢仰天呼。(小旦上)乐道安贫巨儒，嗟怨是何如？但孜孜有志效鸿鹄，似藏珍韫匮，韬光隐讳，待价沽诸。哥哥万福。(生)妹子到来，妹子请坐。(小旦)哥哥请。哥哥，妹子往常间见哥哥眉开眼笑，今日因甚眉头不展，面带忧容，却为何来？(生)妹子，你不知道我有三件事在心，所以不乐。(小旦)那三件？(生)第一件，父母灵柩在堂，未曾殡葬；第二件，我服制在身，难以进取；第三件，你我年纪长大，亲事未谐。以此不乐。(小旦)［玉楼春］瑞莲愚不将贤谏，安居温习何嗟叹？退藏山水作渔樵，进身皇阙为官宦。(生)妹子，迅速光阴如转眼，少年何事功名赚？苍天未必误儒冠，儒冠岂误男儿汉？(小旦)哥哥，你平日攻书多少，谅必自知上达之意。【玉芙蓉】(生)胸中书，富五车，笔下句，高千古。镇朝经暮史，寐晚兴夙。拟蟾宫折桂云梯步，待求官奈何服制拘？教人怨，怨不沾寸禄。(合)望当今圣明天子诏贤书。【前腔】(小旦)功名事本在天，何必心过虑？且从他得失，任取荣枯。为人只恐身无艺。暂时间未从心所欲，金埋土，也须会离土。(合前)【刷子序】(生)书斋数椽，良田尽可随分餔粥，世态纷纷，争如静守闲居。(小旦)勤劬，事业学成文武，掌王朝方展訏谟。(合)但有个抱艺怀才，那曾见沧海遗珠？【前腔】(生)难服，晚进儿童，肥马轻裘，污紫夺朱。磊落男儿，暂睹蠢尔之徒。(小旦)听语，万事皆由天命，尽皆非者也之乎。(合前)(未慌走上)灾来怎躲？祸至难逃。官人、小姐，不好了，快走。(生)怎么说？(末)只见簇簇军马往南来，密密刀枪从北至。势不可遏。锋不可当。夺关隘争履平川，攻城邑竞登坦地。黎民逃难。街衢中似乱乱奔獐。官宦随迁。途路里若慌慌走鹿。百司解散，万姓仓皇。明张榜示，今朝驾幸汴梁城。晓谕通知，即日要徙中都路。一来军马临城，二来都堂法令；蝼蚁尚且贪生，为人岂不惜命？官人小姐听原因，满目干戈不太平。双手劈开生死路，一身跳出是非门。各人自去逃生去了。(下)【薄媚衮】(生、小旦)听人报军马近城，国主迁都汴。今晚庶民，不许一人落后在京辇。生长升平，谁曾惯遭离乱。苦怎言，胆颤心惊，如何可免？【前腔】听街坊巷陌，唯闻得炒炒哀声遍。急去打叠金共宝，随身带做盘缠。田业家私不能守，不能恋。两泪涟，生死安危，只得靠天。(生)父母家乡甚日归？(小旦)慌慌垂泪离京畿。(合)避难一心忙似箭，逃生两脚走如飞。第十二出山寨巡罗【贺圣朝】(小生上)斩龙射虎威风，擒王捉将英雄。锦征袍相称茜巾红，镇山北山东。陀满兴福来到此间，所谓\"慌不择路，饥不择食\"只得结集亡命，哨聚山林，靠高冈为寨栅，依野涧作城濠。风高放火，无非劫掠庄农。月黑杀人，尽是伤残民命。弓兵巡尉，闻知胆丧心惊。客旅经商。见说魂飞魄散。除非黄榜见招安，余下官兵收不得，众喽啰那里？(外、末应上。小生)你每俱有差点，只有大小喽啰没有什么事委他。与我叫他来。(外、末下唤科。净、丑上)宋江三十六，回来十八双。若还少一个，定是不还乡。覆主帅，有何分付？(小生)大小喽啰，别的都有差点，独你两个没有甚勾当。如今发下一个伙落更梆，一个巡山伏路。问你头上戴的，腰间系的，手中拿的，脚下穿的，少了一件，重打二十。(净、丑)领钧旨。大喽啰巡山，小喽啰打更。(诨科。小生)听我分付着。【豹子令】闻说中都起战尘，起战尘。黎民逃难乱纷纷，乱纷纷。怕有推车儋提人经过，劫掠财宝共金银。(合)登山蓦领用心巡。【前腔】(净)休避些儿苦共勤，苦共勤。提刀携剑共成群，共成群。士农工商钱夺下，回来山寨醉醺醺。(合前)【前腔】(丑)劫掠金珠个要分，不要分。肥羊美酒不沾唇，不沾唇。但愿捉得个多娇女。将来压寨做大人。(合前)(小生)逢人买路要金珠，(净)认得山中好汉无？(丑)日后欲求生富贵，(合)眼前须下死工夫。第十三出相泣路岐【破阵子】(老旦上)况是君臣分散。那堪母子临危。(旦上)严父东行何日返？天子南迁甚日回？(合)家邦无所依。(老旦)［望江南］身狼狈，慌急便奔驰。贴肉金珠揣得甚，随身衣服着些儿。子母紧相随。(旦)离帝辇，前路去投谁？风雨催人辞故国，乡关回首暮云迷。何日是归期？(老旦)孩儿，管不得你鞋弓袜小，只得趱行几步。(旦)母亲，怎么是好？【渔家傲】(老旦)天不念去国愁人最惨凄，淋淋的雨若盆倾，风如箭急。(旦)侍妾从人皆星散，各逃生计。(合)身居处华尾高堂，但寻常珠绕翠围。那曾经地覆天翻受苦时。(老旦)孩儿，天雨淋漓，人迹稀走，两条路不知往那一条去？【剔银灯】迢迢路不知是那里？前途去安身何处？(旦)一点点雨间着一行行恓惶泪，一阵阵风对着一声声愁和气。(合)云低。天色傍晚。子母命存亡兀自尚未知。【摊破地锦花】(旦)绣鞋儿，分不得帮和底。-步步提，百忙里褪了跟儿。(老旦)冒雨荡风，带水拖泥。(合)步难移，全没些气和力。【麻婆子】(老旦)路途路途行不惯，心惊胆颤摧。(旦)地冷地冷行不上，人慌语乱催。(老旦)年高力弱怎支持？(倒科，旦扶科。旦)泥滑跌倒在冻田地。款款扶将起，(合)心急步行迟。(旦)最苦家尊去远，(老旦)怎当军马临城？(合)正是福无双至，果然祸不单行。第十四出风雨间关【薄幸】(生上)凛冽寒风，淋漓冷雨，送君臣南北，父子东西。(小旦上)心肠痛，不幸见刀兵冗冗。(合)缨故国云山远濛濛。(生)［浣溪沙］万里飞沙咽鼓鼙，三军杀气傍旌旗。天涯兄妹两相依。(小旦)前路未知何处是，故乡犹恐不同归。出关愁暮一沾衣。(生)妹子，管不得你的鞋弓袜小，只得趱行几步。(小旦)是，哥哥。【赛观音】(生)雨儿催，风儿送。叹一旦家邦尽空。(小旦)想富贵荣华如梦。(合)哽咽伤心，教我气填胸。【前腔】(小旦)意儿慌，脚儿痛。颤笃速如痴似懵。(生)苦捱着疾忙行动。(合)郊野看看又早晚烟笼。【人月圆】(生)途路里，奔走流民拥，胆丧魂飞心惊恐。(小旦)风吹雨湿衣襟重，止不住双双珠泪涌。(合)行不上，惟闻得战鼓声振苍穹。【前腔】(生)军马又来，四下如铁桶。眼见得京师城壁空。(小旦)他每赶着无轻纵，人似豺狼马似龙。(合)遭驱虏，亲骨肉甚年何日重逢？急前去汴梁路杳，慢停待中都乱扰。乌鸦共喜鹊同巢，吉凶事全然未保。第十五出番落回军(丑扮老汉上)天有不测风云，人有旦夕祸福。只今番兵犯界，天子南迁。百官随驾，尽离中都；万姓逃生，交驰道路。正是\"相逢不下马，各自奔前程\"。呀，前面烟尘扰攘，想又是番兵来了。不免在此石板桥下，暂躲片时，再作区处。【竹马儿】(净引众上)喊杀漫山漫野，招飐着皂旗儿，万点寒鸦。见千户万户每领雄兵，围绕中都城下。见敌楼上无一个人披挂，都迁徙离京华。前驱奋武征伐，尽搅辔攀鞍加鞭催骏马。待逃生除非是翅双插，直追赶到天涯。呀，金鞍玉辔斜插着宝镫葵花。(净)生长阴山燕水北。袄子浑金腰系玉。弯弓沙塞射双雕，跃马围场逐走鹿。展手齐齐弄舞腰，颠脚来来高唱曲。有时画在小屏风，展转教人看不足。且喜已到中都地面，果然好花锦世界。彼国军民，皆已随驾迁都汴梁去了。不免与把都儿每闲玩一回。(众)告主明，前面石板桥下有一个老儿。(净)拿过来。(众拿丑见科。净)你是什么人？(丑)小人是本处耆老。(净)叵耐你大金天子。俺那里三年一小进，五年一大进，十年一总进。今经一十五年，并无一丝儿回答，是何道理？(丑)本国前月差兵部王尚书，装载宝物，从水路进至上国来了。(净)我每从陆路征发，想是错过了也。你莫非说谎么？(丑)小人怎敢？(净)既然如此，把都儿每传下号令，且自回兵。(净)加鞭哨马走如龙，海角天涯要立功。(合)假饶一国长空阔，尽在皇都掌握中。第十六出违离兵火【满江红】(老旦、旦上)身遭兵火，身遭兵火，母子逃生受奔波。怎禁得风雨摧残。田地上坎坷。泥滑路生行未多。军马追急，教我怎奈何？弹珠颗，冒雨荡风，沿山转坡。(众番上，赶老旦、旦下，众番抢伞诨科，下)【前腔】(生、小旦上)身遭兵火，身遭兵火，兄妹逃生受奔波。怎禁得风雨摧残，田地上坎坷。泥滑路生行末多。军马追急，教我怎奈何？弹珠颗，冒雨荡风，沿山转坡。(众番上，赶生、小旦下，众番抢包诨科，下。老旦、旦、生、小旦同上，各唱前曲科。丑扮妇人、净扮和尚、外扮道士上诨科。众番上，赶散科。并下)【东瓯令】(旦上)我那娘！心如醉，泪交流。去远家尊绝信久，途中母子生离别。这苦如何受？一重愁翻做两重愁，是我命合休。我那娘！(下)【望梅花】(生上)瑞莲！叫得我不绝口。恰被喊杀声流民四走。慌急便寻，不知个所有。此间无处安身，想只在前头后头。瑞莲！(下)【东瓯令】(老旦上)瑞兰！寻思苦，路生疏。军喊风传行路促，娘儿挽手相回护，这苦难分诉。望天天怜念老身孤，免使受奔波。瑞兰！(下)【满江红尾】(小旦上)我那哥哥！大喊一声过，唬得人獐狂鼠窜。那里去了，哥哥！怎生撇下了我？教我无处安身，无门路可躲。我那哥哥！(下)第十七出旷野奇逢【金莲子】(旦上)古今愁，古今愁，谁似我目下这样愁？听军马骤，听军马骤，人乱语稠。向深林中逃难，恐有人搜。(下)【前腔】(生上)百忙里散失，差了路头。寻妹子不见，教我怎措手？瑞莲！(旦内应科。生)神天佑，神天佑，这答儿是有亲骨肉。见了向前走。瑞莲，瑞莲！【菊花新】(旦应上)你是何人我是准？(生)应了还应，呀，见又非。(旦)将咱小名提，进前去问他端的。我只道是我母亲，元来是个秀才。(生)我只道是我妹子，元来是一位娘子。(旦)呀，你不是我母亲，如何叫我？(生)我自叫我妹子瑞莲，谁来叫你？【古轮台】(旦)自惊疑，相呼厮呼两相回。瑞兰和先辈不曾相识。(生)瑞莲名儿本是卑人亲妹。不知娘子因甚到此？(旦)妾因兵火急，离乡故。(生)娘子如何独行？(旦)母子随迁往南避，中途相失。秀才在何处不见了令妹？(生)喊杀声，各各逃生，电奔星驰。中途里差池，因循寻至。应声错，偶逢伊。娘子不见了母亲，小生不见了妹子。正是两人俱错意，一般烦恼两心知。【前腔】(生)名儿应错了自先回。(旦)秀才那里去？(生)急急便往跟寻，岂容迟滞。(旦)事到如今，事到头来，怎生惜得羞耻。(拜科)秀才念苦怜孤，救奴残喘，带奴离此免灾危，我也不忘你的恩义。(生)娘子，你方才说不见了令堂，远远望见一位妈妈来了。(旦回头科)在那里？(生近看科)旷野间，旷野的见独自一个佳人，生得千娇百媚。况又无夫无婿，眼见得落便宜。且待我唬他一唬。娘子如何是？天色昏惨暮云迷。(旦慌科)秀才，带奴同行则个。(生)娘子差矣，我自家妹子尚且顾不得，怎带得你？【扑灯蛾】(生)自亲妹不见影，自亲妹不见影，他人怎相庇？(旦)秀才，你读书也不曾？(生)秀才家何书不读览？(旦)书上说道\"恻隐之心，人皆有之。\"既然读诗书，恻隐心怎不周急也？(生)你只晓得有恻隐之心，那晓得有别嫌之礼？我是个孤男，你是寡女。厮赶着教人猜疑。(旦)乱军中，乱军中，有谁来问你？(生)缓急间，语言须是要支持。【前腔】(旦)路中不挡拦，(生)路中若挡拦？(旦)路中若挡拦，可怜奴做兄妹。(生)兄妹固好，只是面貌不同，语言各别。有人厮盘问，教咱把共言抵对也？(旦)没个道理。(生)既没道理，小生自去。(旦)有一个道理。(生)怕问时却怎么？(旦)奴家害羞，说不出来。(生)娘子，没人在此，便说有何害。(旦)怕问时，权……。(生)怎么又不说了？权甚么？(旦)权说是夫妻。(生)恁的说方才可矣。便同行，访踪穷迹去寻觅。【尾】(旦)今日得君提掇起，免使一身在污泥。(生)久后常思受苦时。(生)半路兄寻妹，(旦)中途母失儿。(合)情知不是伴，事急且相随。第十八出彼此亲依【普天乐】(小旦上)我那哥哥。叫得我气全无，哭得我声难语。只教我两头来往到千百步。兄安在？妾是何如？真个是逆旅穷途。哥哥，须念我，念我爹娘身故，须是一蒂一瓜儿和女，怎割得断兄妹肠肚，将奴闪下在这里？进无门，退也还又无所。【山桃红】大道上，难前去。小路里，怎逃伏？遥望窝梁三两间茅檐屋，转弯环野径，休辞苦，暂安身，少避些风和雨。多管是村野民居。(下)【生查子】(老旦上)行寻行又寻。瑞兰！(小旦内应科。老旦)远远闻人应。瑞兰！(小旦应上)呼唤瑞莲名，听了还重省。【水仙子】(老旦)眼又昏，天将暝，趁声儿向前厮认。(认科)我那儿，浑身上雨水淋漓，尽皆泥泞，生来这苦何曾惯经？(小旦)眼见错，十分定。事无可奈，只得陪些下情。老娘？(合)你是高年人，怎生行得这山径？瑞莲款款扶着娘慢行。【前腔】(老旦)观模佯，听浯声。呀，你是阿谁便应承？枉了许多时，教娘苦相等。(小旦)非诈应。瑞莲听得名儿厮类，怕寻觅是我家兄。偶遇老娘如再生。(合前)【刮地风】(老旦)看他举止，与我孩儿也不甚争。小娘子，厮跟去，你可心肯？(小旦)奴家不见了哥哥，望老娘带奴同行则个。(老旦)事既如此，我就把你做女儿看承罢。(小旦)情愿做小为婢身，焉敢指望做儿称？(老旦)若得干戈宁静，和你同往到神京。(小旦)谢深思，感大恩，救取奴一命。(合)天昏地黑，迷去路程，就此处权停。(老旦)母为寻儿错认真，(小旦)不因亲者强来亲。(合)愁人莫向愁人说，说与愁人愁杀人。 第十九出偷儿挡路【高阳台引】(生、旦上。生)凛凛严寒，漫漫肃气，依稀晓色将开。宿水餐风，去客尘埃。(旦)思今念往心自骇，受这苦谁想谁猜。(合)望家乡，水远山遥，雾锁云埋。(生)乱乱随迁客，纷纷避祸民。风传军喊急，雨送哭声频。(旦)子不能庇父，君无可保臣。(合)宁为太平犬，莫作乱离人。(生)娘子，你看一路上风景，好生伤感人也呵！【山坡羊】(生)翠巍巍云山一带，碧澄澄寒波几派？深密密烟林数簇，滴溜溜黄叶都飘败。一两阵风，三五声过雁哀。(旦)伤心对景愁无奈。回首家乡，珠洲满腮。(合)情怀，急煎煎闷似海。形骸，骨岩岩瘦似柴。【水红花】(旦)忆昔歌舞宴楼台，会金钗。欢娱难再。(生)思之诗酒看书斋，命多乖，风光难再。(旦)母亲知他何处？尊父阻隔大涯。不能够千里故人来也啰。【梧桐叶】(生)徙黎民，迁臣宰，天子蒙尘尚远迈。雕栏玉砌今何在？(旦)想画阁兰堂那样安排，翻做了草舍茅檐，这境界，怎教人偿得尽恓惶债。【水红花】(旦)路滑霜重步难抬。小弓鞋，其实难捱。(生)家亡国破更时乖。这场灾，冰消瓦解，否极何时生泰？苦尽更甜来，只除是枯树上再花开也啰。(内呜锣喊科。生、旦慌科)【金钱花】(生、旦)听得数声锣筛，锣筛。好汉山前齐摆。齐摆。个个狞恶似狼豺。(外、末、净、丑上)留买路，与钱财；不留与，便杀坏。你两个是甚么人？快留下买路钱去。【念佛子】(生、旦)穷秀才，夫和妇，为士马逃难登途。望相怜，壮士略放一路。［众］捉住。枉自说闲言语。买路钱留下金珠，稍迟延，便教你身丧须臾。【前腔】(生、旦)区区，山行路宿，粥食无觅处。有盘缠肯相推阻？(众)穷酸饿儒，模样须寻俗。随行所有，疾忙分付。【前腔】(生、旦)苦不苦。从头至足，衣衫皆褴褛。难同他往来客旅。(众)你不与，我施威仗勇，轮动刀和斧。激得人忿心发怒。【前腔】(生、旦)告饶恕。魂飞胆颤摧，神恐心惊惧。此身恁地负屈死，真实何辜？(众绑生、旦科)且执缚，管押前去山寨里，听从区处。(生、旦)到那里，吉凶事全然未知。(生)秀才身畔没行囊，(旦)逃避刀兵离故乡。(众)且听雷霆施号令，休言星斗焕文章。第二十出虎头遇旧【粉蝶儿】(小生上)山寨鸣金，白鹤半空展翅。(众押生、旦上)见擒获过客夫妻。(生、旦)离天罗，入地纲，逃生无计。(合)到麾下善恶区处。(众)禀主帅，夜来巡哨。拿得一个汉子，一个妇人。(小生)带过来。(众带见科。小生)那汉子，俺这里经年无客过，累月少人行。你明知山有虎，故作采樵人。【尾犯序】山径路幽僻，但寻常此间来往人稀。男女相随。岂是良人行上？(生、旦)凶时，遭士马流民散失，避干戈村臣远徙。夫和妇，为天摧地塌，逃难路途迷。【前腔】(小生)无非买命与赎身，但随行有何囊箧资费？(生、旦)没有，将军。(众)快口强舌，休同儿戏。(生、旦)听启，乱慌慌行来数日，苦滴滴实没半厘。(众)你好不知礼。常言道：\"打鱼猎射怎空回？\"【前腔】(小生)何必说甚的？众喽啰，便推转斩首，更莫迟疑。(众扯科)将他扯起，倒拽横拖，横拖倒拽，把军令遵依。(生、旦)魂飞。才逆旅穷途认妻，早背井离乡做鬼。听哀行，望雷霆暂息，略罢虎狼威。【前腔】(小生)军前令怎移？但一言既出，驷马难追。(生、旦)将军可怜饶命。(众)枉自厚礼卑词，休想饶你。(旦)伤悲，王瑞兰遭刑枉死。(生)蒋世隆衔冤负屈。天和地，有谁人可怜？烧陌纸钱灰。(小生)呀，像似那汉子说甚蒋世隆。众喽啰。【梁州赚】且与我留人，押回来问取详细。那汉子，你家居在那里？农种工商学文艺？(生)通诗礼，乡进士，州痒屡魁，中都路离城三里。(小生)因甚到此？(生)闲居止，因兵火弃家无所倚。(小生)听说仔细。汉子，抬起头来我看。(生抬头科)【前腔】(小生)紧降阶，释缚扶将起，是兄弟负恩忘义。这是何人？(生)是我浑家。(小生)尊嫂受礼。谁知此地能完聚？(旦)愁为喜，深谢得贤叔盗跖(小生)哥哥，行那些个尊卑，权休罪，适间冒渎少拜识。(跪科。生)恐君错矣。(小生)哥哥，你就不认得兄弟了？(生)一到间想不起。【鲍老催】(小生)朝廷当时巡捕急，闪避在围墙内。若非恩人救难危，险赴法云阳市。(生)呀，原来是兴福兄弟。相逢狭路难叫避，这言语古来提。(小生)众喽啰。连忙整备排筵席。欢来不似今日。看酒过来：(净)酒在此。(小生把酒科)【前腔】酒浮嫩醅，酒浮嫩醅，压惊解烦休要推。嫂嫂请酒，(旦)奴家天性不饮。(小生)寒色告少饮半杯。(旦)非诈伪，量浅窄，休央及。(小牛)高歌畅饮展放眉，开怀醉了重还醉。酒待人无恶意。【前腔】(旦)秀才，你儒业祖传袭，文章幼攻习。我低低问，暗暗猜，心疑忌，叔伯远房姑舅的？(生)不是。(旦)敢址两姨一瓜蒂？(生)也不是。(旦)这不是。那不是，怎行这个贼兄弟？(净)告主帅。主帅好意，劝那娘子饮酒。那娘子反骂主帅。(小生)哥哥，兄弟好意，劝嫂嫂饮酒，如何反骂兄弟？(生)兄弟，你小校听错了。道这不是，那不是，怎有这个好兄弟？赛关张，胜刘备。(旦)秀才去罢。【前腔】(生)告辞去急。(小生)姑留待等宁静归。(生)龙潭虎穴难住地。(小生)众喽啰，取白金百两过来。(净)金子在此。(小生)哥哥既不肯住呵，金百两，望领纳为盘费。(生)多谢兄弟，就此告辞了。(合)懊恨人生东又西，难逢最苦别离易，叹此行何时会。迟速早晚干戈息，共约行朝访踪迹。【尾】男儿志。心肯灰？一旦风云际会，怎肯依旧中原一布衣？(旦)秀才去罢。(生)相促相催行步紧，(旦)厮收厮拾去心频。(小生)他日剑诛无义汉，(众)此时金赠有恩人。第二十一出子母途穷【天下乐】(老旦上)行尽长亭又短亭，穷途路，那曾经？(小旦上)飘零此身如萍梗，叹何日归到神京？(老旦)［忆秦娥］抛家业，人离财散如何说？如何说？这般愁闷，这般时节。(小旦)不幸裙钗遭此劫。一回追想添情切，添情切。心儿悒快，眼儿流血。(老旦)孩儿，天色将暝，你只得趱行几步。(小旦)是。【羽调排歌】(老旦)黯黯云迷，寒天暮景，驱驰水涉山登。萧萧黄叶舞风轻，这样愁烦不惯经。不忍听，不美听，听得胡笳野外两三声。(合)风力劲，天气冷。一程分作两程行。【前腔】(小旦)只见数点寒鸦，投林乱鸣，晚烟宿雾冥冥。迢迢古岸水澄澄，野渡无人舟自横。不忍听，不美听，听得孤鸿天外两三声。(合前)【忆多娇犯】(老旦)前路梗，行步生，那更大将暝。尤心战兢兢，伤情泪盈盈。那些儿凄惨，那些儿寂寞，清风明月最关情。无人来往冷清清，叫他不应天怎闻？不忍听，不美听，听得疏钟山外两三声。(合前)【前腔】(老旦)忽地明，一盏灯，遥望茅檐近。不须意儿省。休得慢腾腾。休辞迢递，望明前去。远临此地叩柴扃。今宵付舍暂消停，卧却山城长短更。不忍听。不美听，听得寒砧林外两三声。(合前)【尾】(合)得暂宁，天之幸，一夕安稳到天明，免使狼藉遑遑登路程。前村灯火已黄昏，但愿中途遇好人。曾经路苦方知苦，始信家贫未是贫。第二十二出招商谐偶［临江仙］(末上)调和曲糵多加料，酿成上等香醪。篱边风旆似相招。三杯倾竹叶，两脸晕红桃。不饮傍人应笑你，百钱斗酒非高。莫言村店客难邀，神仙留玉珮，卿相解金貂。且喜兵火已平，民安盗息。不免叫货卖出来，分付他仍旧开张铺面，迎接客商，多少是好。货卖那里？(丑上)忙把店门开。安排待客采，不将辛苦艺，难近世间财，家长老官儿有何分付？(末)货卖，如今且喜兵火已平，民安盗息，你可与我开张铺面，迎接客商。你在外面发卖，我在里面会钞记帐。(丑)说得是。我在外面发卖，你在里面会钞记帐。我一卖还他一卖，两卖还他成双。(末)说得是。奉饶加一二，自有客人来。(下。丑)好招商店，前临官道，后靠野溪。几株杨柳绿阴浓，一架蔷薇清影乱。古壁上绘刘伶裸卧，小窗前画李白醉眠。知味停舟，果是开埕香十里；闻香驻马，真个隔壁醉三家。但有南北二京、福建、江西、湖广、襄阳、山东、山西、云南、贵州、广东、广西客商，都来买好酒吃。自古道：\"牙关不开，利市不来。\"不免把酒来尝一尝。好酒！一生吃不惯闷酒，得个朋友来同酌一杯才好。【驻马听】(生、旦上)一路里奔驰，多少艰辛，来到这里。且喜略时才肃静，渐次平安，稍而宁息。恨悠悠千里旅情悲，苦恹恹一片乡心碎。感叹咨嗟，伤情满眼关山泪。【前腔】(丑)草舍茅檐，门面不妆酒味美。真个杯浮绿蚁。榨滴珍珠，瓮泼新醅。(生)酒旗斜挂小窗西，布帘儿招踘在疏篱际。和你共饮三杯，今朝有酒今朝醉。(生)娘子，此间是广阳镇招商店，且沽一壶，少解旅况，再行何如？(旦)但凭秀才。(生叫酒保。丑)官儿买酒吃的？(生)是买酒吃的。(丑)请坐！(生)还有浑家在外面。(丑)浑家请！(生)咄！你这酒保好野。(丑)我小人不野。(生)夫妻才称得浑家，你怎么也叫浑家？(丑)官儿，我闻古人云：\"人之父母，就是我之父母。\"官儿的浑家，也就是我的浑家一般，大家浑一浑。(生)胡说，称娘子才是。(丑)便是娘子请如何？(叫科)两杯茶来。(生)酒保，你家有甚么好酒？(丑)有好酒。(生)有甚么好下饭？(丑)有好下饭。(生)只把好的拿来。吃了算帐。(丑叫科)那官儿脚上带黄泥，必定远来的。多着抛尸露，少着父娘皮。一卖当两卖，不要少他的。(生)酒保，你说\"多着抛尸露，少着父娘皮。\"\"父娘皮\"是甚么？(丑)父娘皮是骨。(生)抛尸露是骨。(丑)抛尸露是肉。(生)父娘皮是肉，你怎么哄我？(丑叫科)这官儿是老江湖，不要哄他。抛尸露少放些，画眉青多放些。(生)酒保，画眉青是甚么？(丑)画眉青是肉。(生)画眉青是菜。(丑叫科)不要哄他了。一卖肉，一卖鸡，一卖烧鹅，一卖匾食，快着呵！(生)看酒过来！(丑)好酒在此。(生)这是新筝。可有窨下？(丑)我这里来往人多，没有窨下，只有新筝。(生)也罢。酒保与我斟一斟。(丑)不要说一针，八针也会。(生)休闲说。娘子请酒。【驻云飞】(生)村酿新筝，要解愁肠须是酒，壶内馨香透，盏闪清光溜。(旦作羞不饮科)(生)咍！何必恁多羞？(旦)非是奴家害羞，天性不会饮。(生)但略沾口，勉意休推，莫把眉儿皱。一醉能消心上愁。娘子不曾饮得一杯，为何脸就红了。【前腔】(旦)盏落归台，却早两朵桃花上脸来。酒保将酒过来，待我也回那秀才一杯。(丑背云)跷蹊，待我问他。官儿，方才娘子说：'酒保看酒过来，待我也回那秀才一杯。''那'者是怎么说？(生)这是我那里乡音，\"那\"者是好也。(丑背云)待我也打腔儿哄他。(叫科)伙计看那酒来，那下饭采。(生)酒保，甚么'那酒''那下饭'？(丑)官儿就不记得了，我这里也是'那'者好也。(生)休取笑。(旦把酒科)多感君相带。(生)多谢心相爱。(旦)：咍！擎樽奉多才。(生)小生也不会饮。(旦)你量如苍海。(土)酒保减一减我吃。(丑)甚么说话，吃一个满面杯。(旦)满饮一杯，暂把愁怀解，乐以忘忧须放怀。(生)酒保，我与娘子一路来，因有几句言语，不肯吃酒，你若劝得娘子吃一杯酒，我就与你一钱银子。(丑)官儿，我劝娘子吃一杯酒，就是一钱银子，若吃十杯？(生)就是一两。(丑)若吃了一百杯，就是十两。待我去奉娘子请酒。(作掩须科)【前腔】(丑)潋滟流霞。(生)酒保，你怎么把脸儿遮了？(丑)小人脸儿不那个，恐娘子见了不肯吃酒。不比寻常卖酒家。娘子请一杯。(旦)我不会吃。(丑)小人跪了。(旦)请起，我吃。(丑)娘子出路人，要不吃单杯，吃一个双杯。(把酒科)村店多潇洒，坐起极幽雅。(旦)我再吃不得了。(丑)没奈何，小人又跪下。(旦)也罢，起来，我再吃一杯。(丑)咍！何必论杯斝，试尝酬价？爱饮神仙，玉珮曾留下，今后逢人吃甚茶？【前腔】(生)闷可消除，只怕醉倒黄公旧酒垆。(旦)秀才，天色晚了，去罢。(生)天晚催人去。(丑)好热酒在此。(生)好酒留人住。咍！香醪岂寻俗，味若醍醐。曾向江心，点滴在波深处，慢橹摇船捉醉鱼。(旦)秀才，我猜着你了。(生)你猜着我甚么？(旦)你哄我吃醉了，要捉那醉鱼，只怕你满船空载月明归。(生)娘子，这是唐明皇与杨贵妃在采石江边饮宴的故事。(丑)着了，正是那唐明皇与杨贵妃在采石江边饮宴的故事。我小人亲眼见的，也是我斟酒劝他。(生)酒保，你多少年纪？(丑)我四十岁了。(生)唐明皇开元到今，有四百余年，你怎么说亲眼见？(丑)自不曾说谎，略谎得一谎，就露出马脚来。(旦)秀才，天色晚了，去罢。(生)酒保，天色晚了，会钞罢。(丑叫科)官儿，娘子不吃酒了，会钞。(生)酒保，这里到宿客馆中，还有多少路？(丑)还有三十里，你问他怎么？(生)我要去借宿。(丑)这等去不到了！官儿，我这里广阳镇招商店。前面吃酒，后面宿客。这里不歇往那里歇？(生)娘子，方才酒保说，到旅馆中还有三十里路，去不到了，就在此安歇了罢。(旦)但凭秀才。(生)酒保，一发明日会钞罢。与我打扫一间房，铺下一张床。(丑叫科)那官儿不去了，一发明日会钞。打扫一间房。铺下一张床，一个联二枕头，一个大马子。(旦)酒保，那秀才与你说甚么？(丑)那官儿叫我打扫一间房，铺下一张床。(旦)不要依他，只依我。与我打扫两间房，铺下两张床。(丑叫科)不依前头了。打扫两间房，铺下两张床，两个短枕头，一个马子，一个尿鳖。(生)酒保，娘子叫你怎么？(丑)叫我打扫两间房，铺下两张床。(生)酒钱饭钱都是我还，你怎么不听我说？还只是打扫一间房，铺下一张床。(丑)是。酒钱饭钱都是官儿还，只依官儿。(叫科)不依后头了，照旧依前。打扫一间房，铺下一张床，一个联二枕头，一个大马子。(旦)酒保，那秀才又与你说甚么？(丑)那官儿还叫我打扫一间房，铺下一张床。(旦)你这酒保只依我就罢了，有这许多更变！(丑)你两个只管咭力骨碌，骨碌咭力。(末上打丑科)狗才，成甚么说规矩，一张又是两张，两张又是一张，叫我老人家，端到东，端到西，费许多气力。走出去！不用你了。(丑)咦，老官儿，我在此也是好的。畚灰刮镬，担柴挑水，门前招接，店中货卖。不用我，我往江西人馄饨店中去。(末指丑欲下。丑)老不死。(末转身上)你骂我老不死？(丑)我说你牛一般健，老了不死的。(末下。丑)你两个果来得跷蹊，怪不得那老儿；如今也不依官儿，也不依娘子，依了我罢。(生)怎么依你？(丑)依我便打扫一间房，依着官儿了，铺下两张床。(生)一张！(丑)也依娘子一半，床却丁字铺了。(生)怎么丁字铺？(丑)官儿的床铺在这里，娘子的床铺在这里，上了床，吹灭了灯，一个筋头就过了。(生)休取笑，张灯来。(丑叫科)看灯来，看洗脚水来。(下。生)娘子，请睡了罢。(旦)你自请睡。(生)请睡了罢。(旦)秀才，你自睡，我自睡，只管问我怎么？【绛都春】(生)担烦受恼，岂容易，共伊得到今朝？有分忧愁，无缘恩爱，何时了？(旦)长吁短叹，我心自晓。(生)娘子，你晓得我甚么？(旦)有甚的真情深奥？(生)正要娘子晓得。(旦)礼法所制，人非土木，待说也难道。(生)寻踪访迹遇林中，(旦)受苦扶危出祸丛。(上)我和你有缘千里能相会，(旦)我只是无缘对面不相逢。(生)娘子，你怎么把言语都说远了，你敢是忘了？(旦)奴家不曾忘了甚么。(生)既不曾忘，可记得林榔中的言语来？(旦)林榔中曾与秀才说兄妹同行。(生)这也有来，我说面貌不同，语言各别，娘子又怎么说？(旦)奴家再不曾说甚么？(生)正是贵人多忘事。娘子再想。(旦)奴家想起来了，说怕有人盘问，权说做夫妻。(生)却不来，别的便好权，做夫妻可是权得的？我也不问娘子别的，可晓得仁、义、礼、智、信？不要说仁、义、礼、智，只说一个\"信\"字。(旦)\"信\"字怎么说？(生)天若爽信，云雾不生；地若爽信，草木不长。为人可失得信么？(旦)奴家也不曾失信与秀才。(生)既不失信，如何不依林榔中的言语？(旦)秀才，你送我回去，多多将些金银谢你吧。(生)岂不闻书中自有黄金屋，要你那金银何用？(旦)也罢，你送我回去，我与爹爹说与你个官儿做罢。(生)呀！官是朝廷的，是你家的？我一路来，到不曾问得娘子，不知娘子是何等人家？(旦)秀才，你不问起也罢，若问我家中事情，不要说与你同行同坐，就是立站的去处，也没有你的去处。(生)韩景阳大来头，你却是何等人家？愿闻。(旦)奴家祖公是王和，父亲见任兵部王镇尚书，母亲是王太国夫人，奴家是守节操的千金小姐。(生)既是千金小姐，怎么随着个穷秀才走？(旦)不知你妹子随着那个哩？(生)你自身顾不得，那管得别人？且住。不要与他硬，若硬，两下里就硬开了，还要放软些。娘子元来是宦家之女，我蒋世隆低眼觑画堂，尚然消受不起，倒与娘子同行同坐，望娘子高抬贵手，饶恕蒋世隆之罪。(跪科，旦亦跪科)大恩人请起。(生)咳，你既知我是大恩人。【降黄龙】(生)说甚么宦室门楣，寒士寻常，望若云霄？时移事迁，为地覆天翻，君去民逃。多娇，此时相遇，料应我和你姻缘非小，做夫妻相呼厮唤，怎生忘了？【前腔】(旦)秀才，何劳，奖誉过高。昔日荣华，眼前穷暴。身无所倚，幸然遇君家，危途相保。(拜科)英豪，念孤恤寡，再生之恩难报，久以后衔环结草，敢忘分毫？【前腔】(生)听告。你身到行朝，与父母团圆，再同欢笑。那时节呵！你在深沉院宇，要见你除非是梦魂来到。(旦)我禀过父亲，那时与你成亲也不迟。(生)那时节你还要我？攀高，选择佳婿。卑人呵！命蹇时乖。实是难招。我与娘子一路同行到此，便是三岁孩童，也说一对好夫妻。这虚名人言自说，听着偏好。【前腔】(旦)休焦，所许前问，侍枕之私，敢惜微眇。(生)既如此，却又推三阻四怎么？(旦)怕仁人累德，娶而不告，朋友相嘲。(生)娘子，你晓得\"瓜田不纳履，李下不整冠\"么？(旦)\"瓜田不纳覆\"怎么说？(生)假如人家一园瓜正熟，有人打从瓜园中经过，曲腰纳其履，隔远人望见，只说偷其瓜。(旦)\"李下不整冠\"怎么说？(生)假如人家一园李子正熟，有人打从他李树下过，欲待伸手整其冠，人见只说盗其李。从教整冠李下，此嫌疑实亦难逃。(旦)秀才，你送我到行朝，与爹爹说知。教个媒人说合成亲，却不全了奴家的节操？(生怒击卓科)你前日在虎头寨上，若没有蒋世隆呵，乱军中遭驱被虏，怎全古操？(净内叫)老儿起来，盘儿碗儿都打碎了。(末、净上)【太平令】曲径非遥，深夜柴门带月敲。邮亭一宿姻缘好，又何故浯叨叨？(生、旦见科)【前腔】(生)旅邸萧条，回首乡关路转遥。寒灯照影伤怀抱。因此上话通宵。(末)官人，娘子，我两口在隔壁听得许久。颇知一二，你也不要瞒我了。(生)既如此。瞒不得公公、婆婆了，(末)秀才官人。他是宦族名流，深闺处子。自非桑间之约，濮上之期。焉肯钻穴相窥，逾墙相从。秀才官人。你是读书之人，岂不闻柳下惠之事？(生)惶恐，惶恐。(末)秀才官人莫怪，请到前楼去坐一坐，老夫别有话说。(生)是如此。(下。末)小姐在上，老夫有一言相告：\"男女授受不亲，礼也。嫂溺援之以手，权也\"。权者反经合理之谓，且如小姐处于深闰，衣不见里，言不及外，事之常也。今日奔驰道途，风餐水宿，事之变也。况急遽苟且之时，倾覆流离之际，失母从人二百余里。虽小姐冰清玉洁，惟天可表。清白谁人肯信，是非谁人与辨？正所谓昆冈失火，玉石俱焚。今小姐坚执不从，那秀才被我道了几句言语，两下出门，各不相顾，若遇不良之人，无赖之辈，强逼为婚，非惟玷污了身子，抑且所配非人。不若反经行权，成就了好事罢。(旦)望公公、婆婆收留奴家在此。倘或父母有相见之日，那时重重相谢，决不虚言。(末)呀！收留人家迷失子女，律有明条，况小店中来往人多，不当稳便。既然不从，小姐，请出去罢。(旦悲科。净)老儿，他只因无父母之命，又无媒妁之言，我两人年纪高大，权做主婚之人，安排一樽薄酒，权为合卺之杯。所谓礼由义起，不为苟从。我两老口主张不差，小姐依顺了罢。(旦)我如今没奈何了，但凭公公、婆婆主张。(净)老儿，小姐也是看上这秀才的，他也要拿些班儿。(末)你去看酒来，待我请那秀才官人来。秀才官人有请。(生上。末)被老夫功从了。(生揖科)多谢公公。(净上)老儿，酒在此了。(末把酒科)【扑灯蛾】(末、净)才郎殊美好，佳人正年少。相逢邂逅间，姻缘会合非小也。天然凑巧，把招商店权做个蓝桥。翠帷中风清月皎，算欢娱。各金难买是今宵。【前腔】(旦)礼仪谨化源，关雎始风教。一时见君子，匆匆遽成人道也。(生)我是山鸡野鸟，配青鸾无福难消。仗冰人一言已定，此生此德，何以报琼瑶？(末、净)官人，娘子。请稳便罢。夜深了，明日再取一樽酒，与你暖房。姻缘本无意，天遣偶相逢。胜把银缸照，犹疑是梦中。(末、净下)【衮遍】(旦)不肯赋情薄，不肯赋情薄，随顺教人笑，空使我意沉吟，眉留目乱羞难道。(生)看他喜时模样，愁时容貌，灯儿下，越看着越波俏。【前腔】(旦)才郎意坚牢，才郎意坚牢，贱妾难推调。只恐容易间，把恩情心事都忘了。(生)蒋世隆若有此心。与你星前月下去罚下誓来。(旦)你自去罚。(生)蒋世隆若忘了小姐厚恩，永远前程不吉。海誓山盟，神大须表。办至诚，图久远同谐老。【尾声】(旦)恩情岂比闲花草？(生)往常恨更长寂寥，今夜只愁天易晓。(生)野外芳葩并蒂开，(旦)村边连理共枝栽；(合)百年夫妇途中合，一段姻缘天上来。第二十三出和寇还朝【三棒鼓】(外王尚书、丑六儿引众上。外)一鞭行色塑南京，喜得两国通和也无战争。边疆罢征，边烽罢惊，不暂停。(合)如今海晏河清也，重逢太平，重乐太平。(外)六儿，这里到磁州孟津驿，还有多少路？(丑)爹，不多远了。(外)分付人夫趱行，到孟津驿去安歇罢。(丑)人夫趱行，到孟津驿安歇。【前腔】(外)远闻军马犯边城，怎奈奉旨登途也离乡背井。这场战争，这场恐惊，谁惯经？(合前)玉帛交欢四海清，家无王事国无征。太平元是将军定，还许将军见太平。第二十四出会赦更新【称人心】(小生上)宵行昼伏，脱离虎门鲸牙。不得已截道打家，聚亡生，集舍死，山间林下。逆天无道。这荣华。成甚生涯？［减字木兰花］陀满兴福，父母妻儿都杀戮。逃命潜奔，哨聚山林暂隐身。心阑意卸，天幸遭逢颁大赦。改过从新，作个清平无事人。我陀满兴福受了无限苦楚，今日幸蒙恩赦，散却众喽啰，离了山寨。闻得行朝开科选士，招取文武全才。我如今一来上京应试，二来寻取哥哥消息，却不是好？天色将晚，不免趱行几步。【五韵美】休戈甲，罢征戍，区宇宣王化，惠及生灵。恩沾遐迩。如今日之际，海之涯，普天之下，再生重见太平，欢声四洽。仰谢天恩放赦归，再生重睹太平时。尽销军器为农器，不挂征旗挂酒旗。第二十五出抱恙离鸾【三登乐】(旦扶生上)世乱人荒，幸脱离天罗地网。不提防病染这场。事不宁，身未稳，天降灾殃。淹留旅邸，望河南怎往？(旦)官人，你今日病体如何？(生)十分沉重。(旦)待我央店主人去请个太医来看一看。店主人有请。(末上)贫无达士将金赠，病有良医说药方。小姐拜揖。(旦)店主人万福。(末)小姐，官人贵体若何？(旦)官人病体，十分沉重，烦你请个太医来看一看。(末)这个当得。不曾三五步，咫尺是他家。翁太医在么？(净内问)是那个？(末)请你看病的。(净)有几个人在外面？(末)只我一个。(净)得两个拿扇板门来，抬我去方好。(末)为什么？(净)犯了些腰头病。(末)你何不自医？(净)自古道：'卢医不自医。'(末)快些出来。(净)不要慌，待我分付了着。(净半上向内科)分付丁香奴、刘季奴，你每好生看着天门、麦门，我去探白头翁蔓荆子，趁些郁金水银总当归。倘有使君子来看大麦、小麦，可回他说是张将军、李国老家请去了。你苁蓉把破故纸包那没药与他去。前者，因为你每不细辛防风，却被那伙木贼爬过天花粉墙，上了金线重楼，打开青箱，偷去珍珠琥珀金银花子，丹砂裰子、茯芩裙子、昆布袜子、青皮靴子；那一个豆蔻又起狼毒之心，走入莲房，搂定我的红娘子，扯下裩裆。直弄得川芎血结。咳！苦脑子！苦脑子！如今可牵海马到常山下吃些莽草，薄荷边饮些无根水，傍晚看天南星出，即挂上马兜铃，将红灯笼，点着白蜡烛，往人中白家来接我。你若懒薏苡来迟了，叫我黑牵牛茴香，惹得我急性子起，将玄剖索吊你在甘松树上。四十蒺藜棍，打断你的狗脊骨，碎补屁孛孛出筚拨，饶你半夏分罚子了王不留行。【水底鱼】(净上)三世行医，四方人尽知。不论贵贱。请着的即便医。卢医扁鹊，料他直甚的？人人道我，道我是个催命鬼。我做郎中真久惯，下药且是不懒慢。熟病与他柴胡汤，冷病与他五灵散，医得东边才出丧，医得西边已入敛，南边流水买棺材，北边打点又气断。祖宗三代做郎中，十个医死九个半。你若有病请我医，想你也是该死汉。小子姓翁，祖居山东，药性医书看过，难经脉诀未通。做土工的是我姐夫，卖棺材的是我外公。我若一日不医死几个，叫我外婆姐姐在家里喝风。你是那个？(末)是我。我店中有个秀才，得了病，请你去医。(净)他是甚么病？(末)去看脉便知道，怎么问我？(净)你不晓得，明医暗卜，问得明白了去，方才看脉也对科，下药也对病。(末)也说得有理。我说便说，你不要对那秀才说。(净)你是好意，我怎么就说。(未)那秀才因离乱。不见了妹子，忧烦得病。(净)这等便是忧疑惊恐上来的。不打紧，一贴药就好。(末)先生略待，我进去说了来请你。小姐，太医到了。(旦)公公，他是病虚的人。叫他悄悄的进来，不要惊唬了他。(末)先生，那秀才是病虚的，你可悄悄些进去。(净)我晓得，我晓得。(净进看，击卓大叫诨科。生作惊私。旦抱生科。旦)这太医好没分晓，病虚的人，为何这般大惊小怪。(净)这是我医人的入门诀。(末)怎么说？(净)惊一惊，惊出他一身冷汗，病好了也不见得。(旦)倘或惊坏了怎么了？(净)惊死了也罢了，这个叫个活惊杀。(末)先生且看脉。(净)伸出脚来待我看。(末)还是手。怎么说脚？(净)你不晓得，病从跟御起。(净看脉科。旦)先生，用心看一看，是甚主症侯？(净)这个病症，是乱军中不见了亲人，忧疑惊恐，七情听伤的症侯。(旦)好太医，就如见的。(净)我实不曾见，是王公才方与我说的。(末)呀，我教你不要说。(净)我不说，不表你的好意思。(旦)烦太医再看分晓。【柰子花】(净)他犯着产后惊风。(旦)不是。(净)莫不是月数不通？(旦)这太医胡说。(末)他是男子汉，怎么倒说了女人的病症。(净)我手便拿着官人的，眼却看了这娘子，故此说到女科去了。待我再看，呀！不好了！【驻马听】(净)这咏息昏沉，两手如冰骇死人。叫几个尼姑和尚，做些功果，送出南门，鬼门关上来招魂。叫些木匠，早把棺材钉。(旦哭科。净)我的人儿，连哭两三声。呀！你不曾动。(末)不曾动。(净)这等不妨。是我差拿了手背，你谎则甚？(旦)如今怎么？(净)知令下针。(旦)怎么这等大针？(净)待我换。(旦)一发大了。(净)这等我有药在这里。(末)甚么药？(净)是飞龙夺命丹，拿去与秀才吃。(生吃吐科。旦)怎么吃了就吐？(净)虚弱得紧，胃口倒了。老官儿，你也吃一服。(末)我没有甚么病。(净)你吃了发白再黑，牙落再生。(末)这等好，拿来我吃。(作吐科。净)二三十两银子合的药，都吐了。你们不会吃，待我吃与你看。(作吐科。末)先生，这是甚么药？吃的都吐了。(净作看科)阿呀！连我也拿差了。这是医痔疮的药，上下不对科了。(末)翁太医，你还要看症真仔细下药。(净)这等待我再望闻问切。【剔银灯】(净)他浑身上如汤似火烧？(旦)不热。(净)口儿里常常干燥？(旦)也不。(净)终朝饭食都个要？(旦)也还吃些。(净)耳闻得蝉鸣声噪？(旦)也不。(净)心焦？(旦)也不。(净)莫不是害劳？(旦)这先生说的一些也不是。(净)都不是，不医便了。(下。末)这先生去了，小姐可劝官人且宁耐，老夫去去再来看。正是\"药医不死病，果然佛度有缘人\"。(下。生)娘子，太医说我病体如何？(旦)官人，太医说了没事，且自宁耐则个。【山坡羊】(生)娘子，我病体难医难治，你这苦如何存济？(旦)原流恩降福，降福灾星退。(生)势渐危，料应我不久矣！若还我死，你必选个高门配，我便死向黄泉，一心只念你。(旦)休提。不由人泪暗垂。伤悲，何时得归故里？【三棒鼓】(外、丑引众上。外)君臣迁徙去如星。只怕土产凋零也。人不见程。(众)一程两程，长亭短亭，不住行。如今海晏河清也，重逢太平，重乐太平。(外)六儿，这是那里了？(丑)是广阳镇了。(外)可有驻节的所在？(丑)这里没有。(外)我要写个报子，打到孟津驿去，那里好暂歇。(丑)这里有个招商客店，倒洁净，好暂歇。(外)既如此，好洁净房儿看一间，我进去。(丑)叫几个皂隶随我进来。有甚么人在这里？(末上)是谁呀？牌子买饭吃的？(丑)这个彘子孩儿，人也不识，买饭吃的！(众)这是六爷。(末)是六爷？小人不识得。(丑)且饶你，你去打扫一间好房，我每老爷要进来。快些！(末)小店中窄小，住不得。(丑)不在此住，只要写个报子就行。(末)请六爷去看，中意便请老爷进来。(丑看科。末)这一间？(丑)不好。(末)那一间？(丑)不洁净。(末)只有里面一间，甚是洁净，只是有个秀才染病在里头。(丑)教他出去一会儿，待老爷写了报子再进去。(旦)呀！倒像我家六儿，待我叫他一声。(丑)谁叫六儿？(旦)六儿。(丑)呀！姐姐，爹爹，爹爹，姐姐。爹爹，姐姐在此！姐姐，爹爹在此！(旦)爹爹在那里？(外)女孩儿在那里？(见科)【五供养】(旦)别来久矣，自离朝尊体无恙。骨肉重再睹，喜非常。(外)孩儿，屈指数月，折倒尽昔时模样。思故里，念家乡，多少鬓边霜。(旦)(鹧鸪天)爹爹，目断魂消信息沉，沿途穷迹问踪寻。(外)孩儿，亲情再见诚无意，子父重逢岂有心！(丑)言往昔，话如今，店中权歇问家音。(合)正是着意种花花不发，等闲插柳柳成荫。(外)孩儿，你怎么在这里，说个备细与我知道。【园林好】(旦)才说起迁都汴梁，闹炒炒哀声四方。不忍诉凄凉情况；家所有，尽撇漾；家使奴，尽逃亡。【嘉庆子】(外)你一双子母何所傍？(旦)更雨紧风寒势怎当？心急行程不上。人乱乱，世慌慌，愁戚戚，泪汪汪。【尹令】那时又无倚仗，那时有亲难傍，那时有家难向。他东我西。地乱天慌，事怎防。(外)你母亲如今在那里？【品令】(旦)逃生士民，在官道驿程傍。天色渐晚，阴云黯穹苍。匆匆正往，喊声如雷响。各各奔走，都向树林中抗。偷生苟免，瓦解星飞，子离了娘。【豆叶黄】(外)我儿，你一身见在谁行？(旦)我随着个秀……(外)甚么秀？(旦)我随着个秀才栖身。(外)呀，他是甚么人？你随着他。(旦)他是我的家长。(外怒科)谁为媒妁？甚人主张？(旦)爹爹，人在那乱，人在那乱离时节，怎选得高门厮对厮当？(外)六儿，那秀才在那里？(旦)在这里，还不走过来。(生见科)【月上海棠】(外)你自想，甚年发迹穷形状？(生)怎凡人貌相，海水斗升量。(旦)非奖，陋巷十年黄卷苦，那时禹门三月桃花浪，一跃龙门便把名扬，管取姓字标金榜。(外)孩儿，随我回去罢。【五韵关】(旦)意儿里想，眼儿里望，望救取东君艳阳，与花柳增芳。(生)全没些可伤，身凛凛如雪上加霜。(外)孩儿，你快随我去。(生、旦)更没些和气一味莽，铁胆铜心，打开凤凰。【二犯么令】(外)你是娘生父养，逆亲言，心向情郎。(生)我向地，我向地狱相救你到天堂，怎下得撇在没人的店房。(旦合)若是两分张，管取拚残生命亡。(丑)去罢，去罢。(旦)官人，和你同去哀告。【玉交枝】(生)哀告慈悲岳丈，(外)唗！谁是你岳丈？(生)可怜我伏枕在床。(外)就死有谁来怜你？(生)我必定是死了！煎药煮粥无人管，等待我三五日时光。(外)去，去！一时也等不得。(生)全没些好言劈面抢，恶狠狠怒气三千丈。(外)六儿，扯上马去！(生)只倚着官高势强，只倚着官高势强。(丑扯旦科)【江儿水】(旦)眼见得今朝去，直恁忙。相随百步，尚且情悒怏，何况我夫妻月余上，怎下得霎时间如天样？(外、丑)若要成双，休指望。(生、旦)一对鸳鸯，生被跌天风浪。(外)六儿，快扯上马去。(丑扯科)【川拨棹】(生)心相诳，更不将恩义想。(旦)无奈何事，无奈何事有参商。父逼女，夫言妇伤。(合)苦别离，愁断肠；两分离，愁断肠。【前腔】(旦)男儿赎药。把衣衫典当偿。我不能够觑，我不能够觑得你身体康。(生)我和你再。我和你再得成双，怕死后一灵儿到你行。(合前)【前腔】(旦)休为我相思损天常，紧攻书，临选场。(生)我不道再，我不道再娶重婚，你焉肯终身守孀？(合)苦别离。愁断肠；两分离，愁断畅。(外)六儿。快扯上马去。(丑扯科)【哭相思】(生、旦)怎下得将人离别，愁万缕，肠千结。(丑扯旦科。生夺旦，外推倒生科。外)咄！早知今日事如此，何不当初莫用心。(下。生哭，作不能起科)【卜算子】(生)病弱身着地，(末上扶生科。生)气咽魂离体，拆散鸳鸯两处飞。天哪！多少衔冤气！店主人放手，我拚命去赶他转来。(末劝科)已去远了！【金梧桐】(生)这厮忒倚官，忒挟势，便死待如何？欺侮俺是穷儒辈，俺这里病愈深，他那里愁无际，旅店邮亭，两下里人应憔悴。我那妻，怎教我忍得住恓惶泪？(末)秀才官人，休要短见，且自安息，保重贵体。(生)天涯海角有穷时，(末)人岂终无相见日？(合)但愿病痊无个事，免教心下常忧郁。第二十六出皇华悲遇【上马踢】(老旦上)干戈动地来，车驾迁都汴。儿夫离帝京，路遥人又远。军马临城。无计将身免。这苦怎言，祸不单行，中路儿不见。【月儿高】(小旦上)喊杀连天，骨肉怎相恋？自古常言道：\"人离乡贱\"，得到今朝平安幸非浅。是则是我身狼狈，眼前受迍邅。【銮江令】(合)烦恼多历遍，忧愁怎消遣？眼儿哭得破，脚儿行得倦。五甲复十里，一日如同过一年。但愿前途去，早早逢亲眷。【狼草生】(合)劲风寒四合，暮烟昏惨惨。彤云布，晚天变，只愁那长空雪舞絮绵绵。去心如箭，旅舍全无，何处安歇停眠？(老旦)孩儿，天色已晚，无处安歇。这里是馆驿门首，只得和你权宿一宵，明日早行罢。(小旦)远远望见一位官长来了。【前腔】(末上)孟津驿舍住，在黄河岸边，乘船坐马十分便。(老旦，小旦)子母忙向前，可怜穷面，暂借安身望周全。(末)你这两个妇人，日晚天寒过客无，远临传舍意如何？(老旦、小旦)我今不对英雄说，更有何人念旅途？(末)我且问你，你是何等样人家？何处人氏？为何到此？【罗带儿】(老旦)妾身本宦族，京城久居。为侵边犯阙军奋武，君臣迁徒离中都也。(小旦)散乱人逃避，奔程途，身无主，去无所，惨可可地千生受万苦辛。(合)今宵得借一宿，可怜见子母每天翻地覆。【前腔】(末)兵戈起路程，人不惯经，早寻个旅邸休待等，怎容你行客寓邮亭也。(老旦)心下贪行路，望南京，不觉得暮云平，远涉涉地不知处人又生。(小旦合)今宵导少留停，可怜见子母每天寒地冷。(末)非是我不肯留你，只是皇华驻节的所在。留你妇人不得。【前腔】(小旦)不容奴在此间，千羞万惭。开口告人难上难，伤情无语泪偷弹也。(末)这般恓惶事恁愁烦？(末)罢罢罢，自古道\"与人方便，自己方便。\"看你这两个妇人？也不是已下人家的。我这里不留你，前途恐遇不良之人；留你在此，怕有官员来往，不当稳便。千万不可言语啼哭。(老旦、小旦)这个不敢。(末)不忍见你受摧残，静悄悄地留一夜来早散。(老旦、小旦)今宵得暂安眠，可怜见子母每天昏地暗。(末)就在那回廊底下，暂歇了罢。【前腔】(老旦、小旦)娘和女深感激，蒙恩受德，幸然遇好人相爱惜，免风霜寒冷受劳役也。(未)随我来。向这回廊畔正厅侧，借得些荐和席，冻款款地弯跧水，觅些饮食。(老旦、小旦)多谢官长。今宵得略休息，可怜见子母每天宽地窄。(坐地科。末)天上人间，方便第一。(下)【灞陵桥】(外上)马儿行又急，转头间五里复十里。此去河南只隔这带水，孟津驿，今夜权停止。咍，知他这碾车儿恁行迟！【前腔】(丑上)马儿行较疾，疾上碾车儿直恁的簪簪地，正是心急步行迟。晚相催，天冷彤云密。咍，迭得到孟津驿且安息。【前腔】(旦)这苦说向谁，索性死别离各自也着边际。生把我鸳鸯分开两下里，一步一回头，教我伤情意。咍，衫儿上泪珠儿任淹湿。(末上)驿丞接老爷。(外)叫驿丞，我一路上鞍马辛苦，不免劳倦，毋许闲杂人打搅。(末)是。(下。外)孩儿，我与六儿书房里安息，你往后堂睡罢。(旦)是。(外、丑下)【新水令】(老旦)凄凉逆旅人千早，(旦)这萦牵怎生成寐？(小旦)万苦横心里。(合)睡不着，是愁都做枕边泪。(老旦)夫阻关山隔远邦，女因兵火散他乡。(小旦)自己不知凶与吉。亲兄未审在何方？(旦)千愁当日儿留母，万苦今朝凤拆凰。(合)枕边不敢高声哭，恐怕猿闻也断肠。(老旦)呀！又早是黄昏时候了，怎生睡得着呵！【销金帐】(老旦)黄昏悄悄，助冷风儿起。想今朝，思向日，曾对这般时节，这般天气。羊羔美酒，美酒销金帐里。兵乱人慌，远远离乡里。如今怎生，怎生街头上睡？【前腔】(旦)呀！谯楼上一更鼓了。初更鼓打，哽咽寒角吹。满怀愁分付与谁？遭逢这般磨折，这般别离。铁心肠打开，打开弯孤凤只。我这里恓惶，他那里难存济。翻覆怎生，怎生独自个睡。【前腔】(小旦)是二更鼓了。冬冬二鼓，则叶敲窗纸，响扑簌聒闷耳，难禁这般萧索，这般岑寂。骨肉到此，到此你东我西，去又无门，住又无依倚，伤心怎生，怎生街头上睡？(旦)夜阑人静月微明，恨杀孤眠睡不成。心上只因萦闷紧，万愁千恨叹离人，天那！又是三更了。【前腔】(旦)三更漏转，寒雁声嘹呖。半明灭灯火煤，寻思这般沉疾，这般狼狈。相别到今，到今凶吉未知！冷落空房，药食准调理？床儿上怎生，怎生独自个睡？【前腔】(老旦)楼头四鼓，风掷檐铃碎。略朦胧惊梦回，娘女这般相逢，这般重会。飒然觉来，觉来孩儿那里？多少伤悲，多少萦牵系。教人怎生，怎生街头上睡？【前腔】(小旦)五更又催，野外疏钟。急算通宵，几叹息，一似这般烦恼，这般孤凄，一身苟活，苟活成得甚的？(旦)俺这里愁烦，那壁厢长吁气。听得怎生，怎生独自个睡？(外上)正做家乡梦，忽闻啼哭声。六儿那里？(丑上)爹，怎么？(外)你这狗才，一夜不睡，啼哭怎么？(丑)爹，六儿不曾，是驿丞啼哭。(外)驿丞为何啼哭？(丑)昨日爹到得晚了，驿丞不曾准备得铺陈，把自睡的铺卧拿出来了，他两口儿昨夜晚没有被盖，所以啼哭这一夜。(外)胡说，叫那驿丞过来。(丑叫)驿丞。(末上)有。(外)我已曾分付你，我路上鞍马劳倦，欲得一觉好睡，不许闲杂人打搅。正睡之间，只听得这壁厢啼哭，那壁厢哀怨，却怎么说？(末)禀爷，昨晚爷未到的时节，有两个妇人来此借宿，小驿丞不知爷到，见他身上寒冷，留他在回廊底下权宿一宵。想必天寒冻哭之声，惊恐了爷，是小驿丞有罪了。(外)这驿丞好打。这是皇华驻节的所在，敢容妇人在此歇宿。叫六儿，押了这驿丞去，唤那两个妇人过来！(丑)妇人在那里？(末)在这里，你这两个妇人好不达时务；好意容你在此，权宿一宵，教你不要啼哭，一夜无更，只管啼啼哭哭，惊恐了尚书老爷。如今拿你，你自去回话。(小旦)母亲如何是好？(老旦)呀！这是我家六儿。六儿。(丑)呀！是奶奶。爹爹，奶奶在这里。(老旦)相公在那里？(外)夫人在那里？(见科。旦)母亲在那里？(同拜哭科)呀！我的娘。【思园春】(旦)久阻尊颜想念勤。(老旦)孩儿，此逢将谓是梦和魂。(外)这女儿是谁？(老旦)是我途中厮认来的。(小旦)奴是不应亲者，今日强来亲。(合)子母夫妻苦分散，无心中完聚怎由人。【粉孩儿】(老旦)相公，匆匆地离皇朝，你心不稳，弃家私老小，去得安忍？(外)只知国难识大臣，不提防万马千军犯京城。君去民逃，常言道\"龙斗鱼损\"。【福马郎】(旦)那日里风寒雨又紧，正行里喊声如雷震。无处藏隐，急向林榔中躲，道途上奔。(老旦)其时节，乱纷纷，身难保，命难存。【红芍药】(外)兵扰攘，阻隔关津。思量着，役梦劳魂。(丑)眼见得家中受危闲，望吾乡，有家难齐。(老旦)孩儿，历尽了苦共辛，娘逢人见人寻问。只愁你举目无亲，子父每何处厮认？【红衫儿】(旦)我有一言说不尽。(老旦)有甚么说话？(旦)向日招商店，蓦忽地撞着家尊。(哭科。老旦)孩儿有甚事，说与我知道，不要啼哭。(旦)我寻思他眼具体盻盻人远天涯近。(老旦)为甚的那壁千般恨。(外怒科)夫人，你休只管叨叨问。【会河阳】(老旦)相公，有甚事争差，旺息怒嗔；闲言语总休论。(小旦)贱妾不惧责罚，将片言语陈；难得见今朝分。(旦)甚时除得我心头闷？甚日除得我心头恨？【缕缕金】(外)教准备展芳樽，得团网都喜庆，尽欢欣。(老旦)馆驿中有杂人来往，其实不稳。到南京得见圣明君，那时节好会佳宾。(外)夫人言之有理。六儿，叫驿丞催趱船只，即日起程。(丑叫科。内应科。)【越恁好】(外)办集船只，办集船只，指日达帝京。(小旦)渐行渐远，亲兄长不知死和存。(旦)愁人见说愁更新。(小旦)姐姐。你为什么啼哭？(旦)欲言义忍，心儿里痛切切如刀刎，眼儿里泪滴滴如珠揾。【红绣鞋】(丑)画船已在河滨，河滨。不劳马足车轮，车轮。(外)六儿，就此起程去罢。(众)离孟津，望前进，风力顺，水程紧，咫尺是汴梁城。【尾声】别离会合皆缘分，受过忧危心自忖。从今暮乐朝欢还再整。(外)军马纷纷路不通，(三旦)娘儿兄妹各西东。(合)今宵胜把银缸照，犹恐相逢是梦中。第二十七出逆旅萧条【步蟾宫】(生上)龙潭虎穴愁难数，更染病耽疾羁旅。分别人妻两南北，谁念我无穷凄楚？［眼儿媚］倾家荡业任飘零，受尽苦和辛。雁行中断，鸾俦生拆，无限伤情；穷途更多灾病，囊底已无缗。恁般正是福无双至，祸不单行。我蒋世隆自从与娘子分别，忽已月余。这几日身子虽觉渐安，争奈举目无亲，萧条旅馆，好生感伤人也！【五样锦】姻缘将谓五百年眷属。十生九死成欢聚。经艰历险，幸然无虞。也指望否极生泰，祸绝受福。未妥，尚有如是苦：急浪狂风，风吹折并根连枝树；浪惊散鸳鸯两处孤，更全然不想我这病体疾躯。那肯放容他些儿个叮咛嘱付，将他倒拽横拖奔去途。回头道不得声将息，几曾有这般慈父！跌得我气绝再复。死绝再苏，一回价上心来，一回价痛哭。暮雨朝云去不还，强移栖息一枝安；春蚕到老丝方尽，蜡烛成灰泪始干。第二十八出兄弟弹冠【孤飞雁】(小生上)吾皇恩诏从天降。遍遐迩万民钦仰，宥极刑自有重生望。散群辈与群党，回凶就吉，转祸为祥。前临帝辇，绝却亲党，回首家乡，没了父娘。感伤，寻思着两泪千行。［行香子］兴福举眼无亲，进退无门。闻知道结义恩人，广阳镇上旅馆安身。几番寻。几番觅，几番询，此间正是广阳镇招商店了。不免叫一声：店主人有么？(末上)商贾纷纷，士庶群群，大门外马足车轮。主人招接，小二殷勤。俺这里客来多，客来便，客来频。(小生)店主人拜揖。(末)客官何来？【惜黄花】(小生)中都路是本乡，年驾望南往，一程程来到广阳，特来相访。(末)小可敢覆尊丈，有何事嘶问？当买货请商量，要安下却无妨。(小生)小生也非为买货，也不要安下，特来寻人。(末)若是问寻人，道如何模样？【前腔】(小生)店名须号招商？(末)是。这里是招商店。(小生)少浼劳尊长。(末)且说怎么祥个人，姓甚么？(小生)有个秀才身姓蒋。(末)多少年纪了？(小生)三十余上。(末)有。住此两月将傍。(小生)在那里安下？(末)正东下，转那厢。(小生)第几间房儿？(末)从外数，第三房。(小生)他一向好么？(末)染病才无恙。(小生)他今在那里？(末)赎药便回来。(小生)药铺近远？(末)想只在前街后巷。(小生)既如此，我在这里等。(末)里面请坐，想就来也。【惜奴引】(生上)祸不单行先自速，遭兵火那堪更重重坎坷。(末)官人你回来了？(生)是，回来了。(末)有人在此相访。(生)在那里？(末)在里面。(见科。小生)呀！哥哥，久阻尊颜。几曾忘却些儿个。(生)彼我纵然有音书怎托。［鹧鸪天］(小生)自别恩兄两月余，(生)重重坎坷更灾危。(小生)哥哥，你有何坎坷灾危事？(生)说起教人珠泪垂。(末)休嗟怨，慢悲哀。房中请坐且宽怀。(生)从前一一都分诉，万恨千愁扫不开。(末)二位官人请坐，看茶来吃。【本序】(生)自与相别，风寒劳役，受尽奔波，那更忧愁思虑。在旅邸顿染沉疴。(小生)违和。天相吉人身痊可。却望节饮食，休劳碌。怎忘却，忘了问别来尊嫂贵体安乐。【前腔】(生)提着心肠惨凄，不由人忍不住泪珠流颗，但有死别生离，那烦恼似天来大。(小生)缘何？莫非他弃旧怜新，从了别个？(生)不是。(小生)多应是疾病亡，遭非祸。(生)不是。你道为甚么？(小生)却为甚么？(生)倚势挟权，将夫妻苦苦拆破。【虾蟆序】(生)摧挫。艰共险，愁和闷，要躲怎躲，到如今尚有平地风波！(小生)惊愕。焰腾腾心上火，是谁人道与我？(生)你道如何，爱富嫌贫，岳丈倚强凌弱。【前腔】(小生)斟酌。尊共卑，亲和戚，顺他受他，等些时宛转求人团掿。(生)参差，其中话更多，都只恨缘分薄！(小生、末合)事多磨，放心将息，休自损天和。(小生)哥哥，即日朝廷降敕，宣诏天下文武贤良，尽赴行朝应举，正是男儿得志之日。哥哥，休为夫妻恩爱，误却前程，可收拾行李，与兴福同往行朝。一来应举求官；二来亦可打听尊嫂消息。不知哥哥意下如何？(生)此言极是。只是少些房钱在此，未曾还得。(小生)兄弟带得尽有，不烦哥哥费心，店主人请算一算奉还。(末)不多了，且请安息，明日算罢。(小生)离合悲欢不自由，(生)心怀萦闷几时休；(末)争似不来还不往，(合)也无欢喜也无愁。第二十九出太平家宴【传言玉女】(外上)得睹天颜，真为主忧臣辱。(老旦上)皇恩深沐，享千钟重禄。(旦、小旦上)如今幸得再整银屏金屋。(合)皇朝重见，太严重睹。(外)尽日笙歌按玉楼，(老旦)忽朝军马犯皇州，(旦、小旦)但知会取非常乐，(合)须是提防不测忧。(外)夫人，今日幸喜骨肉团圆，夫妻再合，早己分付安排酒肴庆贺，不知完备未曾？院子那里？(末上)匈奴遥俯伏。汉相俨簪裾。覆老爷，有何分付？(外)分付你安排酒肴，可曾完备否？(未)完备多时了。(老旦)看酒过来。(旦送酒科)【玉漏迟序】(旦)得宠念辱，想其时驾迁民移前上，父母妻儿散离。值此天数，抵多少吃辛受苦，抵多少亡家失所。(合)今幸得在画堂深处。【前腔】(外)驿程去速，奈何被士马拦截归路，国败家亡，怎知此日完聚！知几遍宵行昼伏，知几遍风餐露宿！(合前)【前腔】(旦)轰雷战鼓，喊杀声散亡人尽奔逐，那时无他可怜。救我在危途，知何处作婢奴，知何处遭驱被虏。(合前)【前腔】(小旦)兄南妹北，乱兵中怎知生死！须臾骨肉分别，此身去住无所，感谢得恤寡念孤，感谢得为亲做主。(合前)【扑灯蛾】(老旦)到行朝汴梁，看山河壮帝居。四时有常开花木，论繁华不减中都也。(外)受恩深处便为家，自来俗语。(合)休思故里，对良辰美景，宴乐且欢娱。【前腔】(旦)依旧珠围翠簇，依旧雕鞍绣毂，列侍妾丫鬟使女，送金杯听歌观舞也。(小旦)因灾致福，爱惜奴似亲生儿女。(合前)【尾声】从今休把光阴负，但畅饮高歌休阻，共醉乐神仙洞府。(外)莫辞今日醉颜酡，(老旦)百岁光阴能几何？(合)遇饮酒时须饮酒，得高歌处且高歌。第三十出对景含愁【夜行船】(旦上)六曲栏杆和闷倚，不觉又媚景芳菲。(小旦上)微雨昨宵，新晴今日。(合)知道海棠开未。(旦)［蝶恋花］春来分外伤怀抱，燕燕莺莺，空自啼春巧。(小旦)三月春花无限好，娇花一夜都开了。(丑扮梅香上)忽听院宇笙歌绕，笑语欢声，花下金樽倒。二位小姐，你心中有甚闲烦恼？忍教辜负韶华老。(旦)我自有烦恼处，你那里知道？【本序】(旦)春思恹恹，此愁谁诉，此情谁知；心撩乱，慵睹妆台梳洗。(小旦)芳时不暖不寒，秋千院宇，堪游堪戏。(旦)空对莺花燕柳，悄忽地暗皱双眉。【前腔】(小旦)姐姐，因谁牵惹芳心，媚容香褪，嫩脸桃衰，看看恁宽尽金缕罗衣。(旦)休疑，只为伤春，知他怎生，年年如是。(丑)休对晴天暖日，轻可地过了寒食。二位小姐，这等好天气，同到后花园闲步一回也好。【风入松】(旦)甚心情闲步小园西。(小旦)姐姐为甚不去？(旦背唱科)推一个身倦神疲。(丑)趁春风桃李花开日，谁不待去寻芳拾翠？九十日光阴捻指，三分景，二分归。【前腔】(小旦)那春光也应笑咱伊。(旦)笑甚的来？(小旦)笑你恁瘦减香肌。(旦)东君不管人憔悴，眼见得绿密红稀香闺掩，珠帘镇垂，不肯放燕双飞。【尾声】(小旦)衷心先自不如意，纵然间旨同随喜，也做了兴尽空回。(旦)伤心情绪倦追游，(小旦)好景如梭不肯留。(丑)来朝更有新条在，(合)恼乱春风卒未休。第三十一出英雄应辟【望远行】(生上)春风紫陌，又是大涯行客。(小生上)野草闲花，掩映水光山色。(末、净上)杏花朵朵欹红，杨柳丝丝弄碧，沙岸远涟漪初溢。(生)携书挟策赴天邦，(小生)那更风光直艳阳，(末)路上野花钻地出。(净)村中美酒透瓶香。(见科。净)动问此位老兄上姓？(生)学生姓蒋。(净)贵表？(生)双名世隆。(净)此位？(小生)学生复姓陀满，双名兴福。(净)此位？(末)学生姓卞，双名登科。(生)老兄尊姓贵表？(净)学生姓成，双名何济。我每都是科举朋友，不期而逢，天色将晚，各请趱行几步。【望吾乡】(生)降诏颁敕，搜贤赴帝域，文武远投安邦策，星斗文章谁能及，下笔如神力。(合)一朝里身显迹，受赏加官职。【前腔】(小生)万里鹏翼，功名唾手得；英雄果是千人敌，正是男儿峥嵘日。岂敢辞劳役！(合前)【感亭秋】(末)短亭长亭程程去，知几驿，逆旅中过寒食，见点点残红飞絮白，夕阳影里啼蜀魄。(合)家乡远，心慢忆，回首云烟隔。【前腔】(净)香醪待饮何处觅，牧童处问端的。遥望前村疏篱侧，招飐酒旗林梢刺。(合前)【红绣鞋】(合)小径迢迢狭窄，狭窄；野水潺潺湍激，湍激。饮数杯解愁戚，那里堪观赏，可闲适，只愁他天晚逼。【尾声】酒家眠，权休息，韫匮藏珠隐尘迹，万里前程在咫尺。过却长亭又短亭。看看相近汴梁城；路上有花并有酒，一程分作两程行。第三十二出幽闺拜月【齐天乐】(旦上)恹恹捱过残春也，又是困人时节。景色供愁，天气倦人，针指何曾拈刺？(小旦上)闲庭静悄，琐窗潇洒，小池澄澈。(合)叠青钱。泛水圆小嫩荷叶。［浣溪沙］(小旦)阶前萱草簇深黄，槛外榴花叠绛囊，清和天气日初长。(旦)懒去梳妆临宝镜，慵拈针指向纱窗，晚来移步出兰房。(小旦)姐姐，当此良辰美景，正好快乐，你反眉头不展，面带忧容，为甚么来？【青衲袄】(旦)我几时得烦恼绝？几时得离恨彻？本待散闷闲行到台榭，伤情对景肠寸结。(小旦)姐姐，撇下些罢。(旦)闷怀些儿，待撇下怎忍撇？待割舍难割舍。倚遍阑干，万感情切，都分付长叹嗟。【红衲袄】(小旦)姐姐，你绣裙儿宽褪了褶，为伤春憔悴些。近日庞儿瘦成劳怯。莫不是又伤夏月？姊妹每休见撇，斟量着你非为别。(旦)你量着我甚么？(小旦)多应把姐夫来萦牵，别无些话说。【青衲袄】(旦怒科)你把滥名儿将咱引惹，直恁的情性乖，心意劣，女孩儿家多口共饶舌，爹娘行快活要他做甚的？要妆衣满箧，要食珍羞则盛设，和你宽打周折。(走科。小旦)姐姐，到那里去？(旦)到父亲行先去说。(小旦)说些甚么？(旦)说你小鬼头春心动也。【红衲袄】(小旦)我特地错赌别。(跪科)姐姐，望高抬贵手饶过些，一句话儿伤了俺贤姐姐。(旦)起来，且饶你这次，今后再不可如此。(小旦)若再如此呵，瑞莲甘痛决，姐姐闲耍歇，小的妹先去也。(旦)你那里去？(小旦)只管在此闲行，忘收了针线帖。(旦)也罢，你先去！(小旦)推些缘故归家早，花阴深处遮藏了，热心闲管是非多。冷眼觑人烦恼少。(下。旦)这丫头去了。天色已晚，只见半弯新月，斜挂柳梢，几队花阴，平铺锦砌，不免安排香案，对月祷告一番。［卜算子］款把棹儿台，轻揭香炉盖，一炷心香诉怨怀，对月深深拜。(拜科)。【二郎神】(旦)拜新月，宝鼎申明香满爇。(小旦潜上听科。旦)上苍，这一炷香呵！愿我抛闪下男儿疾效些，得再睹同欢同悦。(小旦)悄悄轻将衣袂拽。姐姐，却不道小鬼头春心动也。(走科。旦)妹子到那里去？(小旦)我也到父亲行去说。(旦扯科。小旦)放手，我这回定要去。(旦跪科)妹子，饶过了姐姐吧！(小旦)姐姐请起。那乔怯，无言俯首红晕满腮颊。【莺集御林春】(小旦)恰才的乱掩胡遮，事到如今漏泄，姊妹每心肠休见别，夫妻每是有些周折。(旦)教我难推怎阻，罢罢，妹子，我一星星对伊仔细从头说。(小旦)姐姐，他姓甚么？(旦)姓蒋。(小旦)他也姓蒋，叫甚么名字？(旦)世隆名。(小旦)呀！他家住在那里？(旦)中都路是家。(小旦)姐姐，你怎么认得他。他是甚么样人？(旦)是我男儿受儒业。【前腔】(小旦悲介)听说罢姓名家乡，这情苦意切，闷海愁山将我心上撇，不由人不泪珠流血！(旦)我恓惶是正理，只合此愁休对愁人说。妹子，你啼哭为何因，莫非是我男儿旧妻妾？【前腔】(小旦)他须是瑞莲亲兄。(旦)呀！原来是令兄。为何散失了！(小旦)为军马犯阙。(旦)是，我晓得了。散失忙寻相应者，那时节只争个字儿差迭。妹子，和你比先前又亲，自今越更着疼热，你休随着我跟脚，久已后是我男儿那枝叶。【前腔】(小旦)我须是你妹妹姑姑，你是我的嫂嫂又是姐姐，未审家兄和你因甚别，两分离是何时节？(旦)正遇寒冬冷月，恨爹爹把奴拆散在招商舍。(小旦)如今还思量着我哥哥么？(旦)思量起痛辛酸，那其间他染病耽疾。(小旦)那时怎割舍得他？(旦)是我男儿教我怎割舍？【四犯黄莺儿】(小旦)他直恁太情切，你十分忒软怯，眼睁睁怎忍相抛撇。(旦)枉是怨嗟，无可计设，当不过他抢来推去望前扯。(合)意似虺蛇，性似蝎螫，一言如何诉说！【前腔】(小旦)流水一似马和车，倾刻间途路赊，他在穷途逆旅应难舍。(旦)那时节呵！囊箧又竭，药饵又缺。他那里闷恹恹难捱过如年夜。(合)宝镜分破，玉簪跌折，甚日重圆再接。【尾声】自从别后音书绝，这些时魂惊梦怯，莫不是烦恼忧愁将人断送也。(旦)往时烦恼一人悲，(小旦)从此凄凉两下知。世上万般哀苦事，无过死别共生离。第三十三出(照例开科)第三十四出姊妹论思【秋蕊香】(旦上)半载萦牵方寸，何时不泪滴眉颦！(小旦上)欲语难言信难问，即渐渐里恹恹瘦损。［玉楼春］(旦)深沉院宇无人问，纵然有便难传信。(小旦)这边愁似那边愁，伊的恨如奴的恨。(旦)心下慢然思又忖，口中枉自评和论。(合)有时欲向梦中诉，梦又不成灯又烬。(旦)妹子，这些时天下文武贤良。都来赴选，不知你哥哥也曾来否？好闷人也！(小旦)哥哥料应在此，只怕他不得成名，就知道姐姐消息，也难来厮见。【二犯孝顺歌】(旦)从别后，渡孟津，思君尽日欲见君。风北鸾南，生生地镜剖与钗分。镇千思万想，要见无门。(合)放不落心上人，撇不下心上人。【前腔】(小旦)一回价，暗自忖，非亲怎知却是亲；你东咱西，荒荒地路途人乱奔，自一别半载，杳然无闻。(合前)【前腔】(旦)恩和爱，苦共辛，衷肠告天天怎闻？妾后夫前，恹恹地几曾忘半分，有三言两语，寄也无因。(合前)【前腔】(小旦)当时苦，值乱军，离乡背井兄妹分。做小服低，看看地过冬还过春。捱十生九死，举目无亲。(合前)(旦)天从人愿最为难，(小旦)再睹重逢岂等闲。(合)从今许下千千拜，望月瞻星夜夜间。第三十五出诏赘仙郎【高阳台】(外上)蓂荚更新，流光过隙，桑榆日近西山；有女无家，一心日夜忧烦。使命传宣出建章。微臣深愧沐恩光，可怜年老身无子，特旨巍科择婿郎。老夫亲生一女，小字瑞兰。向者兵戈扰攘之际，夫人途中带回一女，小字瑞莲，秀质贤能，就与我亲生女孩儿一般看待；如今俱已及笄。蒙圣旨着俺招赘文武状元为婿，不免请夫人女孩儿出来，一同遣递丝鞭便了。院子那里？(末上)丹墀日月开金榜，市井骈阗择婿车。覆老爷，有何钧旨？(外)后堂请老夫人与二位小姐出来。(末)老夫人二位小姐有请。【前腔】(老旦上)兰堂日永湘帘卷，画檐前燕鹊声喧。(旦、小旦上)喜椿萱晚景安然，感谢苍人。(老旦)老相公万福。(外)夫人拜揖。(旦、小旦)爹爹、母亲万福。(外、老旦)孩儿到来。(外)夫人，老夫年纪高迈，女孩儿俱已及笄；昨蒙圣恩怜俺无嗣，着俺招赘文武状元为婿。今日请夫人与二个孩儿出来，一同遣递丝鞭，不知夫人意下如何？(老旦)相公，男大须婚，女大须嫁，此是门庭美事，况蒙圣旨，岂敢有违？(旦)上告爹爹、母亲得知。孩儿已有丈夫，不敢从命。(外怒科)胡说！你丈夫在那里？(旦)爹爹，容奴禀覆：向因兵戈扰乱，爹爹前往边庭，孩儿与母亲乱兵追逐，分散东西，逃生旷野，那时一身没靠，举目无亲，幸遇秀才蒋世隆，恻隐存心。救提作伴；又被强梁拿缚山寨，几至杀身，幸得寨主是他故人，情深意重，方得释免；若无他救，不知生死何地。后来与他同到招商店中，盟山誓海，共结鸾凤，及爹爹来至，将奴拆散；今蒙严命，再选夫婿，岂敢故违，但爹爹高居相位，显握朝纲，观通书史，止有守贞守节之道，那有重婚重嫁之理？况他乃读书才子，有日禹门三汲浪，一举占螯头。孩儿宁甘守节操，断难从命。离乱兵戈喊杀频，娘儿惊散窜山林。危途不遇贤君子，相府那存贱妾身。莫把恩人轻不顾，不应亲者岂相亲？世隆有日风云会，须待团圆到底亲。(外)这是朝廷恩命，谁敢有违？(小旦)爹爹，小女瑞莲亦有少禀。(外)你也有甚么话说？(小旦)自从向遭兵火，兄妹各奔逃生，失身旷野之中，藏形躲避；幸遇夫人唤声，与奴名厮类，奴忙应答向前，当蒙夫人提挈妾身为伴，脱离灾厄。后来爹爹缉探回朝，驿中相遇，允留潭府，恩育同于嫡女，无可称报。前日因姐姐烧香祈祐，各表诚心祷告，方知姐姐与妾兄蒋世隆偶结良缘，已成夫妇，今蒙爹爹严命，将奴姊妹招赘文武状元。但妾兄蒋世隆饱学多才，有日风云际会，亦未可量。瑞莲甘与姐姐一同守节，但得天从人愿，妾兄一举成名。那时夫贵妻荣，姻缘再合，妹承兄命，始配鸾凰，庶酬爹爹养良之恩。九烈三贞自古闻，从新弃旧枉为人，如今纵有风流婿，休想佳人肯就亲。(外)这是朝廷恩命！休得多言。院子，快与我唤官媒婆过来。(末)理会得。官媒婆走动。【普贤歌】(丑上)媒婆终日脚奔波，成就人间好事多。这家也是我，那家也是我，也只为家贫没奈何。呀！大叔是王老爷府中的，唤老身有何使用？(末)俺老爷塞朝廷恩命，将二位小姐招赘文武状元，唤你递送丝鞭。(丑)就去，烦大叔通报。(末)禀老爷，官媒婆到了。(外)着他进来。(末)老爷着你进去。(丑)老爷，老夫人，二位小姐，官媒婆叩头。(外)媒婆，我奉朝迁恩命，招赘文武状元为婿，你与我院子同去递送丝鞭，听我道：【黄莺儿】(外)二女正青年，相门高，当遴选。乘龙未遂吾心愿。幸朝廷命宣，配文武状元，郎才女貌真堪羡！(老旦合)媒婆，你去递丝鞭，一双两美，成就好姻缘。【前腔】(旦)口诵柏舟篇，更何心续断弦。(丑)小姐是深闰的处子，如何说起断弦来？(旦)我洞房曾会招商店，爹爹锦旋，途中偶见，霎时间拆散了鸳鸯伴。媒婆，休要递丝鞭，我甘心守节，誓不再移天。(丑)小姐，这是父命君恩，一定还要谐个佳偶。【前腔】(小旦)媒婆，你也听我道，那日涉风烟，望关山路八千，乱军中不见了哥哥面。幸夫人见怜，将奴身保全。胜似嫡亲，相待恩非浅。今日递丝鞭，我红生羞脸，黄色上眉间。(外)媒婆休要多言，疾忙递丝鞭去。【前腔】(丑)钧命敢迟延。这姻缘非偶然，匪媒弗克成姻眷，调和两边并无一言。人间第一要行方便，今日递丝鞭，仙郎肯受，多赠贯头钱。(外)媒婆，还有一件，恐二位状元不知小姐媸妍，将这真容与他看去。(丑)理会得。(外)凭媒选日递丝鞭，(老旦)招赘新科两状元。(末)时人莫讶登科早，(丑)只为嫦娥爱少年。第三十六出推就红丝【风入松】(生上)同声相应气相求，同占鳌头。(小生上)追思往事皆成谬，伤情处不堪回首！(合)幸喜声名贵显，相期黼黻皇猷。(小生)哥哥，且喜双桂联芳，已遂凌云之志，行看两葵并秀，同倾向日之诚。(生)兄弟，所喜者志得意满，身显名扬；所悲者，家园荡废，琴瑟凄凉。(小生)哥哥，这几件都不打紧，兄弟一门良贱，三百余口，尽被聂贾列无辜杀戮，止逃得兄弟一身。幸得恩兄搭救，戴天之仇未报，再生之恩未酬。哥哥，这些小事，何足挂念。【胜葫芦】(末、丑上)圣主忧虞及大臣，因无子继家门。二女如花，未曾谐秦晋，特来说合，两两仙郎共成亲。此间正是文武状元寓所，不免径入。二位老爷，官媒婆、院子叩头。(生、小生)你两个从何而来？有何说话？(末、丑)我两人是王尚书府中来的。一来奉天子洪恩，二来领尚书严命，特来递送丝鞭，请二位老爷同谐佳偶。(小生收科。末、丑)二位小姐真容在此，状元请看。(生看沉吟悲科。小生)哥哥，今日递送丝鞭，是个喜事，为何堕下泪来？(生)兄弟，你自受了丝鞭，我断然不受。(小生)请问哥哥，为何不受？【集贤宾】(生)那时挈家逃难走，正鬼哭神愁，喊杀声如雷军马骤，乱荒荒过壑经丘。妹子瑞莲呵！相失在后，寻讨处不知所有，难措手。忽有人同声相应，同气相求。(小生)向日山寨中见的嫂嫂，想就是了。【前腔】(生)途中见时虽厮守，犹觉满面娇羞。到得磁州广阳镇招商店中呵！直待媒妁之言成配偶。不意他父亲王尚书，缉探虎狼军，回到招商店中，遇见是他女儿，竟自夺回去了。(小生)哥哥，你那时怎割舍得他去！(生)病恹恹无计相留。(小生)若是小弟，一定与他厮闹一场。(生)他是尚书，我是穷儒。怎敢与他龙争虎斗？(小生)别后曾有音信么？(生)分别后知他安否！(小生)如今圣旨议亲，怎辞得他？(生)恩德厚，有何颜再配鸾俦。【琥珀猫儿堕】(小生)听哥说罢，方识此根由。这是王尚书，招商店也是王尚书。有事可疑。哥哥，破镜重圆从古有，何须疑虑反生愁？(生)兄弟，断无此事，不可错疑了。(小生)不谬。重整备乘龙花烛风流。(末、丑背科)好怪好怪，小姐又说招商店有了丈夫，不肯再嫁，状元又说招商店有了妻室，不肯重婚。【前腔】(末、丑)正是义夫节妇，语意两相投，多应是有分姻缘当辏偶。状元老爷，此情分付与东流。休休，把旧恨新愁一笔都勾！(生)媒婆院公，烦你多多拜上老爷，断然不敢奉命。(末)事迹相同说不差，(丑)这般异事实堪夸；(小生)落花有意随流水，(生)流水无情恋落花。第三十七出官媒回话【似娘儿】(外上)姻事未和谐，媒婆去不见回来。(老旦上)教人望眼悬悬待。(合)玉音已降，冰人已遣，汗简何乖。(外)夫人，昨遣官媒婆院子，到文武状元寓所，递送丝鞭，为何不见回报？(末、丑上)指望将心托明月，谁知明月照沟渠，个中一段姻缘事，对面相逢总不知。老爷、老夫人，官媒婆、院子叩头。(外)媒婆、院子回来了，二位状元受了丝鞭否？(末、丑)奉天子洪恩，领老爷严命，去到状元寓所说亲。那武状元欣然领纳，并不推辞；只有文状元不肯应承，再三劝他，方把真情说出来。(外)他怎么说？【啄木鸟】(末、丑)他说遭离乱，值变迁，民庶逃生离故园；兄携妹远涉风烟，乱纷纷戈戟森然，喊杀中妹子忽不见，前村后陌都寻遍，声唤多娇蒋瑞莲。(外)那时寻见也未？【前腔】(末、丑)兄寻妹，涕泪涟。忽听得悠悠声应远，只道是妹见哥哥，却原来错认陶潜。那女子呵，他娘儿拆散中途畔，叫声应声随呼唤。(外)那女子怎么应他？(末、丑)那女子叫名瑞兰，与瑞莲声音厮类。名韵相同事偶然。(外)那女子失散了母亲，在途路上单身不便了。【三段子】(末、丑)欲随向前，男女辈同行未便，欲落所边，乱军中污辱未免。说只得做兄妹同行呵。相随同到招商店，主人翁作伐谐姻眷。那其问状元染病，正仗那娘子扶持，不意他岳丈相逢拆散锦鸳。(外)夫人，有这等奇事！【前腔】(老旦)孩儿瑞兰，与伊妻名儿一般；孩儿瑞莲，与伊妹名非两般。我中都路母子曾失散，你招商店父子重相见，事迹相同岂偶然？老相公，事在如今，却怎生是好？【滴溜子】(外)我有一个道理：明日里，明日里，小设酒筵；媒婆去，媒婆去，传语状元，既然他心中不愿，如何强逼他谐缱绻。(老旦)既如此，你请他来怎么？(外)请来饮酒之间呵，先教他妹子在堂前，隔帘认看。(老旦)此计甚好。【尾声】(外)相逢到此缘非浅，真与假明朝便见。你二人传语状元，亲事不敢相扳，只请枉临一会，再无他意。望勿推辞，特请他来赴宴。(外)明日宴佳宾，(老旦)须知假与真。(末)殷勤藉红叶，(丑)寄与有情人。第三十八出请谐伉俪(净上)有福之人人伏事，无福之人伏事人。自家乃蒋状元府中使用的便是。蒙状元钧旨，着俺打扫画堂，整理琴书清玩，铺设已完，不免在此伺候。【玩仙灯】(生上)有事挂心怀，好一似和钩吞线。忆自离家几变更，此身须在亦堪惊，东边日出西边雨，道是无情却有情。昨为王尚书遣官媒婆、院子来此说亲，教我越加烦恼，不知甚日，方得我娇妻的音耗。唉！不免将琴书消遣一番则个。【懒朝天】一自瑶琴操离鸾，眼底知音少，不与弹。今朝拂试锦囊看雪窗寒，伤心一曲倚栏干，续关雎调难。【懒画眉】(末、丑上)空劳仙子下天台，何意刘郎事不谐？状元老爷，官媒婆、院子叩头。(生)二人因甚去还来？(末、丑)早成就了合欢带，管取州逢笑口开。(生)媒婆、院子，我昨日已烦你拜上老爷，这亲事断然不敢奉命。(末、丑)禀状元老爷知道，家老爷多多拜上，姻缘之事，不敢强扳；久仰状元老爷才高貌美，只请枉临一会，再无他意。(生)既如此，我少不得来参拜你老爷，你二人先去。我随后就来也。(末、丑)回去禀复老爷，扫门拱候。(生)相府玳筵开，(丑)珍馐百味排，(末)扫门端拱立，专待状元来。 第三十九出天凑姻缘【卜算子】(外上)一段好姻缘，说起难抛下。今朝开宴特相邀，试问真和假。昨日已遣官媒婆、院子去请状元来此会宴，安排酒肴，不知完备未曾？院子那里？(末上)堂上呼双字，阶前应一声。覆老爷，有何分付？(外)筵席完备了未？(末)完备多时了。(外)快去请张都督老爷来陪宴。(末)小人已曾去请，说就来。(净上)闻呼即至，有请当来，通报。(末)禀老爷，张老爷到了。(外)张大人请。(净)老司马请。(外)寒舍。(净)请了，老司马拜揖。(外)张大人拜揖。(净)老司马今日相招，不知有何见教？(外)老夫今日小设，非为别事，只因当初老夫缉探虎狼军，正值迁都世乱之时，老妻带领小女瑞兰，前往京师躲避，行至中途，被军马赶散，母子分离，已后老夫回到磁州广阳镇招商店中，遇见小女，随着一个秀才为伴，老夫一时气忿，不曾问得详细，撇了那秀才，领了女儿回京。如今蒙圣恩将小女招赘今科状元为婿，昨遣官媒婆、院子去递丝鞭，那状元说有了妻室，不肯领受。已后官媒再三勤勉，始说出真情。这状元就是招商店中那秀才。(净)有这等奇事？(外)还有一件，当初老妻途中失了小女时节，叫名寻问，忽有一个女儿叫名瑞莲，与小女名韵相同，向前答应。老妻见他是好人家儿女，带回来，就认他做女儿。此女又是状元的妹子。(净)有这等事，一发奇了。(外)老夫疑信之间，未可就令小女与他厮见，今日聊设一个小筵，请状元到此，着他妹子隔帘觑认，故此特屈张大人相陪。(净)这个当得。(外)院子，状元来时，即便通报。(末)理会得。【前腔】(生上)仙子宴瑶池，青鸟书传送，道是无情却有情，既信犹疑梦。(末)禀老爷，状元到了。(外)快请。(末)有请。(外)状元请。(生)老先生请。(净)还是大人先请。(生)不敢，还是老先生请，学生焉敢。(外)僭了。(生)老先生拜揖。(外)状元拜揖。(净)状元大人拜揖。(生)老先生拜揖。(外)状元请坐。(生)学生侍坐。(外)岂有此礼！请。(生)告坐了。(净)状元大人，老司马小姐奉圣旨招阁下为婿，为何不肯应承？(生)二位老先生听禀。【山坡羊】那日因遭兵燹，兄妹移家迁汴，乱军中拆散雁行，两下里追寻不见，叫瑞莲，有个佳人忽偶然。(净)那佳人怎么就肯答应？(生)那佳人叫名瑞兰，与瑞莲声音厮类，故应错了。(净)既如此，曾与他配合也不曾？(生)相随同到招商店，合卺曾凭媒妁言，交欢，谁知一病缠？学生正染病间，被他父亲--也是王尚书--偶然遇见，夺回去了。(净)咳！这个天杀的老忘八！(生)堪怜，分开凤与鸾。(净)那是一时的事，也抛撇得下了。今日相府认亲，状元大人如何再三不允？【前腔】(生)佩德衔恩非浅，别后心常怀念。(外)今日之事，非是老夫强逼，只是圣意如此，不敢有违。(生)纵有胡阳公主，那宋弘呵，怎做得亏心汉。(净)状元大人，你如此说，终不然终身不娶不成？(生)石可转，吾心到底坚。(净)成就了此亲，享荣华，受富贵，有何不可？(生)贪豪恋富，怎把人伦变？为学须当慕圣贤。(净)这是官里与你说亲，姻缘非浅！(生)姻缘难把鸾胶续断弦。(净)状元大人，请受了丝鞭罢。(生)丝鞭，辜负嫦娥爱少年。(老旦、小旦上，看科。老旦)孩儿，这可是你哥哥？(小旦)呀！正是我的哥哥。(见科)【哭相思】(生、小旦)兄妹当初两分散，谁知此地重相见？(净)这个是谁？(外)这就是状元的妹子。(净)果有这等异事！老天告回，即办尺头羊酒来作贺老司马。(下。生)妹子，你如何得到这里？【香柳娘】(小旦)想当初难中，想当初难中，与哥哥分散，孤身途路谁相盼。幸夫人见怜，幸夫人见怜，相挈在身边，慈悲做方便。与亲生女儿，与亲生女儿，相看一般，喜今朝重见！【前腔】(生)叹兄南妹北，叹兄南妹北，无由会面，你身有托吾无伴；绕山坡叫转，绕山坡叫转，蓦地遇蝉娟，天教遂姻眷。奈时乖运蹇，奈时乖运蹇，一别数年，存亡未判。(小旦)哥哥，嫂嫂也在这里。(生)如今在那里？【五更转】(小旦)你望故人如天远，相逢在目前。(生)妹子，你为何认得嫂嫂？(小旦)闺中小姐，曾会你在招商店，拜月亭前，说出心愿。(生)你莫非差了？(小旦)乡贯同，名字真，非讹舛，爹爹、母亲望乞垂怜见，早使相逢，不索留恋。待我请嫂嫂来。姐姐有请。【似娘儿】(旦上)梦里流莺声尚在，出兰房风翻佩带。(小旦)姐姐，文状元正是我的哥哥。(旦)呀！在那里？(相见科)【哭相思】(生)一别招商已数年，今朝重续旧姻缘，贞心一片如明月，映入清波到底圆。【五更转】(旦)你的病未痊，我却离身畔，心中常挂牵。(生)苍天保佑，保佑身康健。与那结义兄弟呵，武举文科，同登魁选，蒙圣恩特议亲，岂吾愿！(合)相逢到此，到此真希罕。喜动离怀，笑生愁脸。(外、老旦)孩儿，贤婿，不必说了。孩儿回归香阁，重整新妆；状元且到书院，换了服色，即同武状元与瑞莲孩儿成亲便了。(生、旦)天遣偶相逢，(小旦)浑疑是梦中，(外)门阑多喜气，(老旦)女婿近乘龙。第四十出洛珠双合(外、老旦吊场)院子，快去唤宾相过来。(末)宾相走动。(净上)全仗周孔礼乐，来成秦晋欢娱。大叔通报。(末)老爷着你进去。(净)老爷，老夫人，宾相叩头。(外)起来，今日是黄道吉日，我与二位小姐招赘文武状元，你与我赞礼成亲，多说些利市言语，重重赏你。(净)理会得。(请科)【恋芳春】(生、小生上)宝马骄嘶，香车毕集，灯光如昼通明。(旦、小旦上)彷佛天台刘阮，仙子相迎。(合)夙世姻缘已定，昔离别今成欢庆；相随美满夫妻，强如鸾凤和鸣。(净赞礼拜撒帐科。生、小生把酒科)【画眉序】文武掇巍科，丹桂高攀近嫦娥。喜莺迁乔木，凤止高柯；十年探孔孟心传，一旦试孙吴家学。(合)画堂花烛光摇处，一派乐声喧和。【前腔】(旦、小旦)萍梗逐风波，岂料姻缘在卑末，似瓜缠葛藟，松附丝萝。几年间破镜重圆，今日里断钗重合。(合前)【前腔】(外、老旦)两国罢干戈，民庶安生绝烽火；幸阳春忽布，网罗消磨；昨朝羡锦夺标头，今夜喜红丝牵巾莫。(合前)【滴溜子】(末捧诏上)一封的，一封的，传达圣聪；天颜喜，天颜喜，满门诏封。九重红云簇拥，龙章出凤墀，蒙恩受宠。五拜山呼，稽首鞠躬。奉天承运皇帝诏曰：夫妇乃人伦所重，节义为世教所关；迩者世际阽危，失之者众矣。兹尔文科状元蒋世隆，讲婚礼于急遽之时，从容不苟；妻王瑞兰，待媒妁于流离之际，贞节自持。夫不重婚，尚宋弘之高谊；妇不再嫁，迈令女之清风。使乐昌之破镜重圆，致陶谷之断弦再续。兵部尚书王镇，保邦致治，有拨乱反正之才；解组归闲，无贪位慕禄之行。陀满兴福出自忠良，实非反叛。父遭排摈，朕实悔伤；萌蘖尚存，天意有在。今尔荣魁武榜，互结姻缘。蒋世隆授开封府尹，妻王氏封懿德夫人。陀满兴福世袭昭勇将军，妻蒋氏封顺德夫人。尚书王镇，岁支粟帛，与见任同。呜呼！彝伦攸序，尔宜钦哉！谢恩！(众)万岁，万岁，万万岁！【望吾乡】(众)仰圣瞻天恩，光照绮筵。花枝掩映春风面，女貌郎才真堪羡。天遣为姻眷，双飞鸟，并蒂莲，今朝得遂平生愿。【皂罗袍】向日銮舆迁汴，正土崩瓦解，士庶纷然。人于颠沛节难全，坚金百炼终无变。娘儿兄妹，流离播迁，断而还续，破而复圆，义夫节妇人间鲜。【排歌】今日相逢，三生有缘，文兄武弟襟联，乔公二女正芳年，孙策周瑜德并贤。夫荣耀，妻贵显，宫花如锦酒如泉。风流事，著简编，传奇留与后人传。【前腔】(外、老旦)吾年老雪满颠，无子承家业，晨昏每忧煎。且喜东床中选，雀屏中目，一双白璧种蓝田，百岁夫妻今美满。山中相，地上仙，人间诸事不萦牵。垆边醉，瓮底眠，从今不惜杖头钱。【金钱花】(众)翰林史笔如椽，如椽；倒流三峡词源，词源。撮成离合与悲欢。千百载，永流传；千百载，永流传。【前腔】铁球漾在江边，江边；终须到底团圆，团圆。戏文自古出梨园。今夜里且欢散，明日里再敷演，明日里再敷演。自来好事最多磨，天与人违奈若何？拜月事前愁不浅，招商店内恨偏多。乐极悲生从古有，分开复合岂今讹？风流事载风流传，太平人唱太平歌。"},
{"poem_name": "戏文·蔡伯喈琵琶记", "poem_id": "lihua_23650", "poem_class": "梨花", "poet_dynasty": "元朝", "poet": "高明", "poem": "第一出(末上白)【水调歌头】秋灯明翠巾莫，夜案览芸编。今来古往，其间故事几多般。少甚佳人才子，也有神仙幽怪，琐碎不堪观。正是：不关风化体，纵好也徒然。论传奇，乐人易，动人难。知音君子，这般另做眼儿看。休论插科打诨，也不寻宫数调，只看子孝与妻贤。骅骝方独步，万马敢争先？【沁园春】赵女姿容，蔡邕文业，两月夫妻。奈朝廷黄榜，遍招贤士，高堂严命，强赴春闱。一举螯头，再婚牛氏，利绾名牵竟不归。饥荒岁，双亲俱丧，此际实堪悲。堪悲赵女支持，剪下香云送舅姑。罗裙包土，筑成坟墓；琵琶写怨，竟往京畿。孝矣伯喈，贤哉牛氏，书馆相逢最惨凄。重庐墓，一夫二妇，旌表耀门闾。第二出(生上唱)【瑞鹤仙】十载亲灯火，论高才绝学，休夸班马。风云太平日，正骅骝欲骋，鱼龙将化。沈吟一和，怎离双亲膝下？尽心甘旨，功名富贵，付之大也。(白)【(鹧鸪天)宋玉才多未足称，子云识字浪传名。奎光已透三千丈，风力行看九万程。经世手，济时英，玉堂金马岂难登？要将莱彩欢亲意，且戴儒冠尽子情。蔡邕沉酣六籍，贯串百家。自礼乐名物，以至诗赋词章，皆能穷其妙；由阴阳星历以至声音书数，靡不极其精。抱经济之奇才，当文明之盛世。幼而学，壮而行，虽望青云之万里；入则孝，出则弟，怎离白发之双亲？到不如尽菽水之欢，甘齑盐之分。正是：行孝于己，责报于天。更喜新娶妻房，才方两月。却是陈留郡人，赵氏五娘子。仪容俊雅，也休夸桃李之姿；德性幽闲，尽可寄蘋蘩之托。且喜夫妻和顺，父母康宁。自家记得诗中云\"为此春酒，以介眉寿。\"今喜双亲既寿而康，对此春光，就花下酌杯酒，与双亲称寿。昨日已分付媳妇安排，不免催促他则个。娘子，安排酒，请爹妈出来。(旦内应介)(外扮蔡公上唱)【宝鼎儿】小门深巷里，春到芳草，人闲清昼。(净扮蔡婆上唱)人老去星星非故，春又来年年依旧。(旦上唱)最喜得今朝新酒熟，满目花开似绣。(合)愿岁岁年年人在，花下常斟春酒。(外净白)孩儿，请爹妈出来做甚么？(生白)告爹妈：人生百岁，光阴几何？幸得爹妈年满八旬，孩儿一则以喜，一则以惧：况当此春光佳景，闲居无事，孩儿要与爹妈称庆歇子。(外净白)如此，也好。(生唱)【锦堂月】帘幕风柔，庭帏昼永，朝来峭寒轻透。人在高堂，一喜又还一忧。惟愿取百岁椿萱，长似他三春花柳。(合)酌春酒，看取花下高歌，共祝眉寿。(旦唱)【前腔换头】辐辏，获配鸾俦。深惭燕尔，持杯自觉娇羞。怕难主蘋蘩，不堪侍奉箕帚。惟愿取偕老夫妻，长侍奉暮年姑舅。(合前)(外唱)【前腔换头】还愁，白发蒙头，红英满眼，心惊去年时候。只恐时光，催人去也难留。惟愿取黄卷青灯，及早换金章紫绶。(合前)(净唱)【前腔换头】还忧，松竹门幽，桑榆暮景，明年知他健否安否？叹兰玉萧条，一朵桂花难茂。惟愿取连理芳年，得早遂孙枝荣秀。(合前)(生唱)【醉翁子】回首，看瞬息乌飞兔走。(旦唱)喜爹妈双全，谢天相佑。(生唱)不谬，更清淡安闲，乐事如今谁更有？(合)相庆处，但酌酒高歌，共祝眉寿。(外净唱)【前腔】卑陋，论做人要光前耀后。劝我儿青云，万里驰骤。(生唱)听剖，真乐在田园，何必当今公与侯？(合前)(生旦唱)【侥侥令】春花明彩袖，春酒满金瓯。但愿岁岁年年人长在，父母共夫妻相劝酬。(外净唱)【前腔】夫妻长厮守，父母愿长久。坐对送青排闼青山好，看将绿护田畴绿水浟。(合)【十二时】山青水绿还依旧，叹人生青春难又，惟有快活是良谋。(外白)逢时对酒合高歌，(净)须信人生能几何？(生旦)万两黄金未为宝，一家安乐值钱多。(并下)第三出(末上白)风送炉香归别院，日移花影上闲庭。昼长人静无他事，惟有啼莺三两声。小人不是别人，却是牛太师府里一个院子。若论我那太师富贵，真个：只有天在上，更无山与齐；举头红日近，回首白云低。怎见得那富贵？只见势压中朝，富倾上苑。白日映沙堤，清霜凝画戟。门外车轮流水，城中甲第连山。琼楼酬月十二层，锦帐藏春五十里。香散绮罗，写不尽园林景致；影摇珠翠，描不就庭院风光。好耍子的油壁车轻金犊肥，没寻处的流苏帐暖春鸡报。画堂内持觞劝酒，走动的是紫绶金貂；绣屏前品竹弹丝，摆列的是红妆粉面。玳帽筵中爇宝香，真个是朝朝寒食；琉璃影里烧银烛，果然是夜夜元宵。这般福地洞天，可知有仙姝玉女。休言富贵牛太师，且说贤德小娘子。看他仪容娇媚，一个没包弹的俊脸，似一片美玉无瑕；体态幽闲，半点难勾引的芳心，似几寸清冰彻底。珠翠丛中长大，倒欣着淡雅梳妆；绮罗阵里生来，却厌他繁华气象。怪听笙歌声韵，惟贪针指工夫。爱此清幽，整白日何曾离绣阁，笑人游冶，傍青春那肯出香闺。开遍海棠花，也不问夜来多少；飞残杨柳絮，并不道春去如何。要知他半点真心；惟有穿琐窗皓月；能使他一双娇眼，除非翻翠帐轻风。决非慕司马的文君，肯学选伯鸾的德耀。更羡他知书知礼，是一个不趋蹡的秀才；若论他有德有行，好一个戴冠儿的君子。多应是相门相种，可惜不做个厮儿；少甚么王子王孙，争要求为佳配。呀！理会得么？他是玉皇殿前掌书仙，一点尘心谪九天。莫怪兰香熏透骨，霞衣曾惹御炉烟。好怪么！只见老姥姥和惜春养娘舞将来做甚么？(净扮老姥姥丑扮惜春舞上唱)【雁儿舞】深院重重，怎不怨苦？要寻个男儿，并无门路。甚年能勾，和一丈夫，一处里双双雁儿舞？，(唱舞介)(末白)老姥姥拜揖。(净白)院子万福。(末白)惜春姐拜揖。(丑白)院公万福。(末白)我且问你两个，每常间不曾恁地戏耍，怎的今日十分快活？(丑白)院公，你不得知，我吃小娘子苦，并不许我一步胡踏，并不要说男儿边厢去。苦咳！你弗要男儿，我须要他。也道我和他相似，也不放我笑一笑。今日天可怜见，吃我千方百计去说化他，只限我一个时辰，去花园中赏玩一番。苦咳！我如何的不快活？(净白)便是我，也千不合万不合前生不种福地，把我这里做丫头，苦如何说得？做丫头老了，并不曾有一日得眉头开。今日得老相公出去，我且来这里游赏歇子。(末白)原来恁地，可知你快活也。(净白)院子，你伏事老相公，公的又撞着公的！我伏事小娘子，雌的又撞着雌的。(末白)又道是凤只鸾孤。老姥姥，惜春年纪小，也怪他伤春不得。你老老大大，也这般说，甚么样子？(净)哱口息！老畜生，吃你识秋茄晚结，迟花晚发；老自老，似京枣，外面皱，里面好。你不见东村李太婆？年七十岁，头光光的，也只是要嫁人。人问他：你老了，嫁甚的？这婆子做四句诗，做得好。(末)四句诗如何说？(净)道是：人生七十古来稀，不去嫁人待何时？下了头髻做新妇，枕头上放出大擂槌。(末)你有些欠尊重。(丑)便是西村有个张太婆，年六十九岁，一个公公见他生得好，只是要取他。这婆子道：你做得四句诗。做得好。(末)如何说？(丑)道是：青春年少莫蹉跎，床公尚自讨床婆，红罗帐里做夫妇，枕头上安着两个大西瓜。(净)休闲说，今日能勾得在此闲戏歇子，也不是容易。正撞着院公在此，咱每两三个自作耍歇子。(丑)还是做什么耍好？(净)踢气球耍。(末)不好。(净丑)怎地不好？(末白)【西江月】白打从来逞势，官场自小驰名。如今年老脚□肷疼，圆社无心驰骋。空使绣襦汗湿，谩罗袜生尘。兀的是少年子弟俏门庭，不似宝妆行径。(丑)斗百草耍。(末)也不好。(净)怎的不好？(末白)【西江月】香径里扳残草色，雕阑畔折损花容。又无巧艺动王公，枉费了工夫何用？惊起娇莺语燕，打开浪蝶狂烽。若还寻得并头红，早把你芳心引动。(净丑)打秋千耍。(末)这个却好。(净丑)打秋千怎的便中？(末白)你听我说：【西江月】玉体轻流香汗，绣裙荡漾明霞。纤纤玉手把彩绳拿，真个堪描堪画。本是北方戎戏，移来上苑豪家。女娘撩乱隔墙花，好似半仙戏耍。(净丑)恁地便打秋千。只是那里有秋千架？(末)我这花园里那讨秋千架？一来相公不忻，二来娘子又不好，纵有也拆了。(丑)院公，没奈何，咱每三个在这里，厮论做个秋千架，一人打，两人抬。(做架介)(末)谁先打？(净丑)我两人抬，院公，你先打。(介)(贴旦在戏房内叫)老姥姥，将我的《列女传》那里去了？(净丑放)(末跌介)(末起白)你两人骗得我好也！(净)今番当我打。(末丑)老姥姥打。(净打介)(贴旦又叫介)惜春，将我针线箱儿那里去了？(末丑放)(净不跌介)(末)你奸得我索性。(丑)今番当我打，疾忙着。(丑打介)(贴旦上白)莫信直中直，须防仁不仁。(末净放走下)(丑做不知介)(白)又耍，罢罢，来么！轮当我打，便奚落人。(贴旦扯丑耳)(丑惊介)(贴旦白)贱人！你直恁的为人不自重，只要闲嬉并闲哄。(丑)娘子，交人怎不去闲嬉？(贴)怎的？(丑)你看么，秋千架尚兀自走动。(贴)贱人！我只教你在此赏玩片时，谁许你在此闲哄？(丑)娘子，奴家名唤做惜春，见这春去，自伤春起来，如何不闷？(贴)你有甚伤春？(丑)娘子，我早晨间见疏剌刺寒风，吹散了一帘柳絮；饷午间只见浙零零小雨，打坏了满树梨花。一霎时啭几对黄鹂，猛可地叫数声杜宇。见此春去，如何不闷？(贴)春光自去，你有甚么闷来？我和你去习些女工便了。(丑)苦咳！这般天气，谁不去闲嬉？娘子却教惜春去习女工，兀的不是闷杀惜春么？(贴)妇人家谁许你闲嬉？不习女工，有甚勾当？你却不学不出闺门的。(丑)娘子，你有千箱罗绮，满头珠翠，少甚么子，却这般自苦？(贴)贱人！好怪么？做生活是你本分的事，问有和不有做甚么？(丑)恁的，惜春辞娘子去了，我伏事别人，与他传消递息，随趁也得些快活。伏事着你，见男儿也不许我抬眼。前日艳阳天气，花红柳绿，猫儿狗儿也动心，你也不动一动；如今暮春时候，鸟啼花落，谁不伤情？你也不愁一愁。惜春其实难和娘子过活。(贴)贱人！你是狂是颠？我对老相公说，教好生施行你。(丑)娘子可怜见，惜春心里闷，自这般说。(贴)你看么？(唱)【祝英台近】绿成阴，红似雨，春事已无有。(丑唱)闻说西郊，车马尚驰骤。(贴唱)怎如柳絮帘栊，梨花庭院，(合)好天气清明时候。(丑白)【玉楼春】清明时节单衣试，争奈昼长人静重门闭？(贴白)我芳心不解乱萦牵，羞见游丝与飞絮。(丑白)绣窗欲待拈针指，忽听莺燕双双语。(贴白)无情何处管多情？任取春光自来去。(丑白)娘子。有甚法度教惜春休闷了？(贴唱)【祝英台序】把几分春三月景，分付与东流。(丑白)鸟啼花落，须烦恼你。(贴唱)啼老杜鹃，飞尽红英，端不为春闲愁。(丑白)不闲愁，也去赏玩节否？(贴唱)休休，妇人家不出闺门，怎去寻花穿柳？(丑白)不游赏，只怕消瘦了你。(贴唱)把花貌，谁肯因春消瘦？(丑唱)【前腔换头】春昼，只见燕双飞，蝶引队，莺浯似求友。(贴白)你是人物，说那虫蚁做甚么？(丑唱)那更柳外画轮，花底雕鞍，都是少年闲游。(贴白)这贱人，你是妇人家，说那少年事做甚么？(丑唱)难守，孤房清冷无人，也寻一个佳偶。(贴白)呀，贱人！你到思量男儿。(丑唱)这般说，终身休配鸾俦。(贴唱)【前腔换头】知否？我为何不卷珠帘，独坐爱清幽？(丑白)清幽，清幽，争奈人愁！(贴唱)千斛闷怀，百种春愁，难上我的眉头。(丑白)只怕你不长恁地。(贴唱)休忧，任他春色年年，我的芳心依旧。(丑白)只怕风流年少哄着你。(贴唱)这文君，可不担阁了相如琴奏。(丑唱)【前腔换头】今后，方信你彻底澄清，我好没来由。(贴白)你怎的不收拾了心下？(丑唱)想象暮云，分付东风，情到不堪回首。(贴白)你怎不学我？(丑唱)听剖：你是蕊宫琼苑神仙，不比尘凡相诱。(贴白)恁地，自随我习些女工便了。(丑唱)谨随侍，窗下拈针挑绣。(贴白)休听枝上子规啼，(丑白)闷在停针不语时。(贴白)窗外日光弹指过，(合)席前花影坐间移。(并下)第四出(生上唱)【一剪梅】浪暖桃香欲化鱼，期逼春闱，诏赴春闱。郡中空有辟贤书，心恋亲闱，难舍亲闱。(白)世间好物不坚牢，彩云易散琉璃脆。蔡邕本欲甘守清贫，力行孝道。谁知朝廷黄榜招贤，郡中把自家保申上司去了；一壁厢来辟召，自家力以亲老为辞。这吏人虽则已去，只怕明日又来，我只得力辞。正是：人爵不如天爵贵，功名争似孝名高？(生唱)【宜春令】虽然读，万卷书，论功名非吾意儿。只愁亲老，梦魂不到春闱里。便教我做到九棘三槐，怎撇得萱花椿树？我这，衷肠一点孝心，对谁人语？(末扮张大公上唱)【前腔】相邻并，相依倚，往常间有事来相报知。(生白)来的却是张大公。公公拜揖。(末)解元拜揖。解元：(唱)试期逼矣，早办行装前途去。(生白)双亲老了，不敢去。(末笑介唱)子虽念亲老孤唯，亲须望孩儿荣贵。解元，趁此，青春不去，更待何日？(末白)解元既不肯去，更待老员外和大娘子出来，看如何说；也只是劝解元去分晓。道由未了，兀的便是老员外来。(外上唱)【前腔】时光短，雪鬓垂，守清贫不图着甚的。有儿聪慧，但得他为官吾足矣。(外末相见介)(外唱)孩儿，天子诏招取贤良，秀才每都求着科试。快赴春闱，急急整着行李。(外白)孩儿，如今黄榜招贤，郡中既然辟召你，你如何不去赴选？(末白)兀的大娘子也出来了。(净上唱)【吴小四】眼又昏，耳又聋，家私空又空。只有孩儿肚内聪，他若做得官时运通，我两人不怕穷。(净白)我到不合娶媳妇与孩儿，只得六十日，便把我孩儿都瘦了；若更过三年，怕不做一个骷髅。(末白)只要他不谐。(外白)孩儿，如今黄榜招贤，试期已迫，你这般人才，如何不去赴选？(末白)老员外和大娘子，不可不作成秀才走一遭。(生白)告爹爹，孩儿非不要去，争奈爹妈年老，家中无人侍奉。(净白)苦么！你又没七子八婿，只有一个孩儿。老贼！你眼又昏，耳又聋，又走动不得，教孩儿出去，万一有些差池，教兀谁管来？你真个没饭吃便着饿死，没衣穿便着冻死。(外白)你理会得甚么？孩儿做官，也改换门闾，如何不教他去？(生白)孩儿难去。(唱)【绣带儿】亲年老光阴有儿？行孝正是今日。终不然为着一领蓝袍，却落后了戏彩斑衣。思之，此行荣贵虽可拟，怕亲老等不得荣贵。(外唱)春闱里纷纷大儒，难道是没爹娘的孩儿方去？(末唱)【前腔换头】休迷！男儿汉凌云志气，何必苦恁淹滞？可不干费了十载青灯，枉捱半世黄艹齑？须知，此行是亲志休故拒。秀才，你那些个养亲之志？(净唱)百年事只有此儿，老贼！难道是庭前森森丹桂？(外唱)【太师引】他意儿难提起，这其间就里我自知。(末白)他为甚么？(外唱)他恋着被窝中恩爱，舍不得离海角天涯。(白)你是读书人，说个比仿与你：(唱)涂山四日离大禹，你直恁地舍不得分离。(末白)敢是如此。秀才，你贪鸳侣守着凤帏，多误了鹏程鹗荐的消息。(净唱)【前腔】他意里只要供甘旨，又何曾贪欢恋妻。自古道曾参纯孝，何曾去应举及第？功名富贵天付与，天若与不求须来至。(生唱)娘行是望爹行听取。(生白)孩儿恋媳妇不肯去呵，(唱)天须鉴孩儿不孝的情罪。(生白)告爹爹：教孩儿出去，把爹爹妈妈独自在家，万一有些差池，一来别人道孩儿不孝，撇了爹娘去取功名；二来道爹娘所见不达，只有一子，教他远离；以此上不相从。(外白)不从我的言语也由你，但说如何唤做孝？(净白)老贼！你年七八十岁，也不识做孝。披麻带索便是孝。(末收介)(生白)告爹爹：凡为人子者，冬温而夏清，昏定而晨省，问其寒燠，搔其疴痒，出入则扶持之，问所欲则敬进之。是以父母在，不远游；出不易方，复不过时。古人的大孝，也只如此。(外白)孩儿，你说的都是小节，不曾说那大孝。(净白)老贼！你又不死，只管教他做大孝。赶出去赴选不得。(末白)这话有些不祥。(外白)孩儿，你听我说：夫孝始于事亲，中于事君，终于立身。身体发肤，受之父母，不敢毁伤，孝之始也。立身行道，扬名于后世，以显父母，孝之终也。是以家贫亲老，不为禄仕，所以为不孝。你去做官时节，也显得父母好处，不是大孝，却是甚么？(生白)爹爹说得自是。知他是去做官不做官？若还不中时节，又不能勾事君，又不能勾事亲，可谓两耽阁了。(末白)秀才，说话错了。老汉常听得秀才每说道：幼而学，壮而行；怀宝迷邦。谓之不仁。孔席不暇暖，墨突不得黔，伊尹负鼎俎以干汤，百里奚把五羊之皮自鬻，也只要顺时行道，济世安民。秀才，这个正是学成文武艺，合当货与帝王家。秀才，你这般人才，如何不去做官，济世安民？(净白)你都有言语劝我儿，我有个故事说与你听：在先东村有个李员外孩儿，他爹爹每日只闲炒。只是教孩儿去做官。他吃不过爹爹闲炒，去到长安，那里无人抬举他，流落教化，见平章宰相，疾忙田地上拜着。丞相可怜见他，道：我与你个养济院头目，去管你爹娘。这个人道：做养济院头目，如何去管得爹娘？比及他回来，爹娘果在养济院里。他爹问他娘道：我教孩儿去的是？今日我孩儿做头目，人也不敢欺负我。你今日去，千万取个养济院头目，卑田院大使回来，也休教人欺负我。(末白)只有乞丐相，教我听了半日。(外白)孩儿。你便去。(生介)孩儿去则不妨，爹妈教谁看管？(末白)秀才，自古道：千钱买邻。八百买舍。老汉既忝在邻舍，秀才但放心前去，不拣有甚欠缺，或是大员外老安人有些疾病，老汉自当早晚应承。(生白)如此，谢得公公！凡事专托公公周济。如此，卑人没奈何，只得收拾行李便去。(生唱)【三学士】谢得公公意甚美，凡事仗托维持。假饶一举登科日，难道是双亲未老时。只恐锦衣归故里，双亲的怕不见儿。(外唱)【前腔】萱室蝽庭衰老矣，指望你换了门闾。你休道无人供奉。你做得官呵，三牲五鼎供朝夕，须胜似啜菽并饮水。你若锦衣归故里，我便死呵，一灵儿终是喜。(末唱)【前腔】托在邻家相倚依，专当效峰区区。秀才，你为甚在十年窗下无人问？只图个一举成名天下知。你若不锦衣归故里，谁知你读万卷书？(净唱)【前腔】一旦分离掌上珠，我这老景凭谁？忍将父母饥寒死，博换得孩儿名利归。你纵然衣锦归故里，补不得你名行亏。(外白)孩儿，急办行装赴试闱。(生)父亲严命怎生违？(合)一举首登龙虎榜，十年身到凤皇池。(并下) 第五出(旦上唱)【谒金门】春梦断，临镜绿云撩乱。闻道才郎游上苑，又添离别叹。(生接唱)苦被爹行逼遣，脉咏此情何限。骨肉一朝成拆散，可怜难舍拚。(旦白)解元，云情雨意，虽可抛两月之夫妻；雪鬓霜鬟，更不念八旬之父母。功名之念一起，甘旨之心顿忘，是何道理？(生白)娘子，休说那话。膝下远离，岂无眷恋之意？奈堂上父母力勉，不听分剖之辞，教卑人如何是得？(旦白)我多猜着你了：(唱)【忒忒令】你读陪思量要做状元，我只怕你学疏才短。(生白)我不曾才短。(旦唱)只是孝经，曲礼，你早忘了一半。(生白)我不曾忘了。(旦白)你身曾忘了：(唱)却不道夏淸与冬温，昏须定，晨须省，亲在游怎远？(生唱)【前腔】我哭哀哀推辞了万千，他闹炒炒抵死来相劝。将我深罪，不由人分辨。(旦白)罪你甚么？(生唱)只道我恋新婚，逆亲言，贪妻爱，不肯去赴选。(旦唱)【沉醉东风】你爹行见得你好偏，只一子不留在身畔。(介)我和你去说咱。休休，他只道我不贤，要将你迷恋。苦！这其间怎不悲怨？(合)为爹泪涟，为娘泪涟，何曾为着夫妻上意牵？(生唱)【前腔】做孩儿节孝怎全？做爹行不从人几谏。呀！俺为人子，不当恁地说。也不是要埋冤，影只形单，我出去有谁来看管。(合前)(生白)娘子，爹爹妈妈来，你且揾了眼泪。(外净上唱)【腊梅花】我孩儿出去在今日中，爹爹妈妈来相送。但愿得鱼化龙，青云得路，桂枝高折步蟾宫。(外白)孩儿，安排行李了未？(生白)安排已了。(外白)安排既了，如何不去？(净白)他若出去，家中更无第二人，只有一个媳妇，如何不分付他几句？(生白)孩儿没别事，只等张大公来，把爹娘托付与他，教他早晚应承，孩儿庶可放心前去。(旦白)张大公早来。(末上白)仗剑对樽酒，耻为游子颜。所志在功名，离别何足叹。(相见介)(生白)卑人如今出去，家中并无亲人。爹爹妈妈，年老衰倦；一个媳妇，只是女流之辈，他理会得甚么？凡事全赖公公相与扶持，早晚看管；家中有些欠缺，亦望公公周济。昨日已蒙亲许，今日特此拜恳。卑人稍有寸进，自当效结草衔环之报，决不敢忘恩！(末白)受人之托，必当终人之事。况一言既出，驷马难追。昨日已许秀才，去后决不相误。(生旦)谢得公公！(外白)孩儿去。(生白)孩儿拜辞爹妈便去。(拜唱)【园林好】儿今去，爹妈休得要意悬。儿今去今年便还，但愿得双亲康健。(合)须有日拜堂前，须有日拜堂前。(外唱)【前腔】我孩儿不须挂牵，爹只望孩儿贵显。若得你名登高选，(合)须早把信音传，须早把信音传。(净唱)【江儿水】膝下娇儿去，堂前老母单，临行只得密缝针线。眼巴巴望着关山远，冷清清倚定门儿遍，教我如何消遣？(合)要解愁烦，须是寄个音书回转。(旦唱)【前腔】妾的衷肠事，万万千，说来又怕添萦绊。六十日夫妻恩情断，八十岁父母如何展？教我如何不怨？(合前)(末唱)【五供养】贫穷老汉，托在邻家，事体相关。此行须勉强，不必恁留连。你爹娘早晚，早晚里我专来陪伴。丈夫非无泪，不洒别离间。(合)骨肉分离，寸肠割断。(生跪介唱)【前腔】公公可怜，俺的爹娘，望你周全。此身还贵显，自当效衔环。(旦唱)有孩儿也枉然，你爹娘到教别人来看管。此际情何限，偷把泪珠弹。(合前)(外唱)【玉交枝】别离休叹，我心下非不痛酸。非爹苦要轻拆散，也只是要图你荣显。(净唱)蟾宫桂枝须早扳，北堂萱草时光短。(合)又不知何日再圆？又不知何日再圆？(生唱)【前腔】双亲衰倦，你扶持着他老年。饥时劝他加餐饭，寒时频与衣穿。(旦唱)做媳妇事舅姑不待你言，你做孩儿离父母何日返？(合前)(外唱)【川拨棹】归休晚，莫教人凝望眼。(生唱)但有日回到家园，怕回来双亲老年。(合)怎教人心放宽？不由人不泪弹。(旦唱)【前腔换头】我的埋冤怎尽言？我的一身难上难。(生唱)娘子，你宁可将我来埋冤，莫将我爹娘来冷看。(合前)(生白)此行勉强赴春闱，(外净末旦)专望你明年衣锦归。(合)世上万般哀苦事，无过死别共生离。(外净末先下)(生旦在场)(旦白)秀才，你如何割舍便去？(生白)教卑人如何是得？(旦唱)【尾犯】懊恨别离轻，悲岂断弦，愁非分镜。只虑高堂，怕风烛不定。(生唱)肠已断欲离未忍，泪难收无言自零。(合)空留恋，天涯海角，只在须臾顷。(旦唱)【尾犯序】无限别离情，两月夫妻，一旦孤另。此去经年，望迢迢玉京。思省，奴不虑山遥路远，奴不虑衾寒枕冷；奴只虑，公婆没主一旦冷清清。(生唱)【前腔换头】何曾，想着那功名？欲尽子情，难拒亲命。我年老爹娘，望伊家看承。毕竟，你休怨朝雨暮云，只得替着我冬温夏淸。思量起，如何教我割舍得眼睁睁。(旦唱)【前腔】儒衣才换青，快着归鞭，早办回程。十里红楼，休重娶娉婷。叮咛，不念我芙蓉帐冷，也思亲桑榆暮景。亲祝付，知他记否空自语惺惺。(生唱)【前腔】宽心须待等，我肯恋花柳，甘为萍梗？只怕万里关山，那更音信难凭。须听，我没奈何分情破爱，谁下得亏心短行？(合)从今去，相思两处一样泪盈盈。(旦白)官人去，千万早早回程。(生白)卑人有父母在上，岂敢久恋他乡！(生唱)【鹧鸪天】万里关山万里愁。(旦唱)一般心事一般忧。(生唱)亲闱暮景应难保，客馆风光怎久留？(生先下)(旦唱)他那里，谩凝眸，正是马行十步九回头。归家只恐伤亲意，阁泪汪汪不敢流。(旦下)第六出(末上白)大道青楼御苑东，玉阑朱户闭帘栊。金铃犬吠梧桐月，朱鬣马嘶杨柳风。小人却是牛太师府中一个老院子。这几日老相公出朝，不知有甚勾当，久留省中，未曾回府。闻知府中几个姑妈和老姥姥，幸得相公出去，每日在后花园闲耍；今日想必知道相公回来，都不见了。小人免不得洒扫厅堂，安排书馆，等相公回来。好怪么！只见一个婆婆走入来做甚么？(净上唱)【字字双】我做媒婆甚妖娆，谈笑。说开说合口如刀，波俏。合婚问卜若都好，有钞。只怕假做庚帖被人告，吃拷。(末白)婆婆，来做什么？(净白)院公万福！老媳妇特来与张直阁做媒。(末白)我这小娘子不比别的，老相公不轻许，且慢着。又有一个媒婆来。(丑上唱)【前腔】我做媒婆甚艰辛，寻趁。有个新郎要求亲，最紧。我每只得便忙奔，讨信。(介)路上更有早行人，心闷。(末白)婆子，你来做甚么？(丑白)老媳妇特来与李承奉求亲。(末白)我方才却对那婆婆说，我这媒怕难做。(丑白)原来这婆子也来做媒。苦咳！我是张媒婆，几年在府前住，今日这媒吃你做？(净介)偏你会做媒？但是门当户对的便了。终不然你在府前住，定要你做媒，你与乞儿做媒，也嫁他？(末白)休闹！等相公回来，自有区处。(外扮牛太师上唱)【齐天乐】凤皇池上归环佩，衮袖御香犹在。棨戟门前，平沙堤上，何事车填马隘？星霜鬓改，怕玉铉无功，赤舄非才。回首庭前，凄凉丹桂好伤怀。(末喏)(净丑白)相公万福！(外白)这两个婆子做什么？(净白)奴家是张尚书府里来求亲。(丑白)奴家是李枢密家里特来做媒。(外白)不拣什么人，但是有才学，一笔扫尽千张纸的，方可中选。(净白)告相公：奴家的新郎，一笔扫尽一千五百张纸。(丑白)直屁！我的新郎，一笔扫尽三万三千三百三十单三张纸。(末收介)休得这里闲炒！(外白)不要胡说，除非做得天下状元，方可嫁他，若是别人，不许问亲。(净白)告相公：这个新郎庚帖，人算他命，道他做得天下状元。(丑背后抢介)相公，他的不做状元；奴家这个庚帖，定做状元。(净又抢相打介)(外怒)这两人到来我家里无礼！左右，与我搜看，不拣有什么庚帖婚书，都与我扯碎。(末搜扯破介)(净丑哭介)(外白)左右，把他两个吊在厅前，各打十八。(末)领钧旨。(介)(外)急把媒婆打离厅。(末)除非状元方可问姻亲。(净丑)干吃十八下黄荆杖，(合)那些个成与不成吃百瓶？(末净丑先下)(外在场白)光阴似箭催人老，日月如梭趱少年。自家没了夫人，只有一个女儿，如今不觉长大成人，又未曾问亲。只是一件，我的女孩儿，性格温柔，是事实会，若教他嫁一个膏梁子弟，怕坏了他；只教他嫁个读书人，成就他做个贤妇，多少是好？这几日自不在家，听得使唤每日都去后花园中闲耍，这是我的女孩儿不拘束他。如今人来做媒，相将做人媳妇，怎不教道他？孩儿和惜春、老姥姥过来。(贴上唱)【花心动】幽阁深沉，问佳人：为何懒添眉黛？针线日长，图史春闲，谁解屡傍妆台？绛罗深护奇葩小，还不许蜂识莺猜。(净丑唱)笑琐窗，多少玉人无赖！(贴白)爹爹万福！(外白)孩儿，妇人之德，不出闺门，你如何不省得？我这几日出朝去，见说道几个使唤都在后花园闲耍，却是你不拘束他。你如今年纪长大，今日是我孩儿，他日做别人媳妇，你如今不钤束他，倘或他做出歹事来，也把你名儿污了。(贴白)谢得爹爹教道，孩儿再来自拘束他。(外白)老姥姥，你年纪大矣，你做管家婆婆，到哄着女使每闲嬉，是何所为？(净白)不干老姥姥事，都是惜春。(丑白)这都是你。(介)(净)是你。(介)(外唱)【惜奴娇】孩儿来，杏脸桃腮，又当有松筠节操，蕙兰襟怀。闺中言语，不出阃阈之外。老姥姥，不教孩儿伊之罪。惜春，这风情今休再。(合)记再来，但把不出闺门的，语言相戒。(贴唱)【前腔换头】堪哀，萱室先摧。叹妇仪姆训，未曾谙解。蒙爹严命，从今怎敢不改！老姥姥，早晚望伊家将奴诲。惜春，改前非休违背。(合前)(净唱)【黑麻序】听浼：父母心，婚姻事要早谐。劝相公，早毕儿女之债。(外唱)休呆，如何女子前，将此口乱开。(合)记今来，但把不出闺门的，语言相戒。(丑唱)【前腔】轻浼，我受寂寞担烦恼，教我怎捱？细思之，怎不教人珠泪盈腮？(贴唱)宽待，温衣并美食，何须苦挂怀？<合前)(外白)妇人不可出闺门。(贴白)多谢家尊教育恩。(合)休道成人不自在，须知自在不成人。(并下)第七出(生止唱)【满庭芳】飞絮沾衣，残花随马，轻寒轻暖芳辰。江山风物，偏动别离人。回首高堂渐远，叹当时恩爱轻分。伤情处，数声杜宇，客泪满衣襟。(末上唱)【前腔换头】萋萋芳草色，故园人望，目断王孙。谩憔悴邮亭，谁与温存？(净丑上唱)闻道洛阳近也，还又隔几个城闉。(合)浇愁闷，解鞍沽酒，同醉杏花村。(生白)【浣溪沙】千里莺啼绿映红，(丑白)水村山郭酒旗风，(净白)行人如在画图中。(末白)不暖不寒天气好，或来或往旅人逢，(合)此时谁不叹西东。(生唱)【甘州歌】衷肠闷损，叹路途千里，日日思亲。青梅如豆，难寄陇头音信。高堂已添双鬓雪，俺客路空瞻一片云。(合)途中味，客里身，争如流水蘸柴门？休回首，欲断魂，数声啼鸟不堪闻。(末唱)【前腔】风光正暮春，便纵然劳役，何必愁闷？绿英红雨，征袍上染惹芳尘。云梯月殿图贵显，水宿风餐莫厌贫。(合)乘桃浪，跃锦鳞，一声雷动过龙门。荣归去，绿绶新，休教妻嫂笑苏秦。(净唱)【前腔】谁家近水滨，见画桥烟柳，朱门隐隐。秋千影里，墙头半出红粉。他无情笑语声渐杳，却不道恼杀多情墙外人。(合)思乡远，愁路贫，肯如十度谒侯门？行看取，朝紫宸，凤池鳌禁听丝纶。(丑唱)【前腔】遥望雾霭纷，想洛阳宫阙，行行将近。程途劳倦，欲待共饮芳樽。垂杨瘦马莫暂停，只见那古树昏鸦栖渐尽。(合)天将暝，日已曛，一声残角断樵门。寻宿处，行步紧，前村灯火已黄昏。(合唱)【余文】向人家，忙投奔，解鞍沽酒共论文，今夜雨打梨花深闭门。(生白)江山风物自伤情，(合)南北东西为利名。路上有花并有酒，一程分作两程行。(并下)第八出(旦上唱)【破齐阵】翠减祥鸾罗幌，香销宝鸭金炉。楚馆云闲，秦楼月冷，动是离人愁思。目断天涯云山远，人在高堂雪鬓疏，缘何书也无？(白)【古风】明明匣中镜，盈盈晓来妆。忆昔事君子，鸡鸣下君床。临镜理笄总，随君问高堂。一旦远别离，镜匣掩清光。流尘暗绮练，青苔生洞房。零落金钗钿，惨淡罗衣裳。伤哉憔悴容，无复蕙兰芳。有怀凄以苦，有路阻且长。妾身岂叹此，所忧在姑嫜。念彼猿猱远，眷此桑榆光。愿言尽妇道，游子不可望。勿弹绿绮琴，弦绝令人伤。勿听白头吟，哀音断人肠。人事多错迕，羞彼双鸳鸯。奴家嫁与伯喈，才方两月。指望与他同侍双亲，偕老百年。谁知公公严命，强他赴选。自从去后，到今并无一个消息。把公婆抛撇在家，教奴家独自应承。奴家一来要成丈夫之孝，二来要尽为妇之道，尽心竭力，朝夕奉养。正是：天涯海角有穷时，只有此情无尽处。(唱)【风云会四朝元】春帏催赴，同心带绾初。叹阳关声断，送别南浦，早已成间阻。谩罗襟上泪渍，谩罗襟上泪渍，和那琴瑟尘埋，锦被羞铺。寂寞琼窗，萧条朱户，空把流年度。咍，酩子里自寻思，妾意君情，一旦如朝露。君行万坦途，妾心万般苦。君还念妾，迢迢远远也索回顾。【前腔】朱颜非故，绿云懒去梳。奈画眉人远，傅粉郎去，镜鸾羞自舞。把归期暗数，把归期暗数，只见雁杳鱼沉，凤只鸾孤。绿遍汀洲，又生芳杜，空自思前事。咍，日近帝王都，芳草斜阳，教我望断长安路。君身岂荡子，妾非荡子妇。其间就里，千千万万有谁堪诉？【前腔】轻移莲步，堂前问舅姑。怕食缺须进，衣绽须补，要行须与扶。奈西山景暮，奈西山景暮，教我倩着谁人，传语我的儿夫。你身上青云，只怕亲归黄土，临别也曾多祝付。咍，那些儿个意孜孜，只怕十里红楼，贪着人豪富。虽然是忘了奴，也须索念父母。无人说与，这凄凄冷冷怎生辜负？【前腔】文场选士，纷纷都是才俊徒。少甚么镜分鸾凤，都要榜登龙虎，遍他将我误。也不索气苦，也不索气苦，既受托了蘋蘩，有甚推辞？索性做个孝妇贤妻，也得名书青史，省了些闲凄楚。咍，俺这里自支吾，休得污了他的名儿，左右与他相回护。你腰金与衣紫，须记得钗荆与裙布。一场愁意绪，堆堆积积宋玉难赋。(白)高堂回首日已斜，游子何事在天涯？红颜胜人多薄命，莫怨春风当自嗟。(下)第九出(末上白)朝为田舍郎，暮登天子堂。将相本无神，男儿当自强。自家不是别人，却是河南府中首领官。每年状元及第，赴琼林宴，游街三日，不拣鞍马、酒席供设，乐人祗应，都是河南府尹提调办事。今年蔡伯喈做状元，今日赴宴，俺府尹相公不出来，委着自家提调。昨日已分付太仆寺掌鞍马祗候，洛阳县管排设的令史，鸣鼓三通，都要到此聚会，听点视。(擂鼓介)掌鞍马的祗候那里？(丑上白)有问即对，无问不答。(末白)鞍马备办了未曾？(丑白)告郎中：马多在。先有一万好马。(末白)怎见得好马？(丑白)但见耳批双竹，鬃散五花。展开凤臆龙鬐，抬起乌头虎颔。响笃笃翠蹄削玉，点滴滴赤汗流珠。隅目青荧夹镜悬，肉鬃磊磈连钱动。一跳时尾捎云汉，只蓦过玄山甫崆峒；一霎时走遍神州，直赶上流星奔电。九方皋管教他称赏，千金价也不枉追求。(末白)有甚颜色的？(丑白)布汗、论圣、虎刺、合里、乌赭、哑儿爷、屈良、苏卢、枣骝、栗色、燕色、兔黄、真白、玉面、银鬃、秀膊、青花。(末白)有甚好名儿？(丑白)飞龙、赤兔、騕褭、骅骝、紫燕、驌骦、啮膝、逾晖、骐驎、山子、白羲、绝尘、浮云、赤电、绝群、逸骠、騄骊、龙子、驎驹、腾霜骢、皎雪骢、凝露骢、悬光骢、决波騟、飞霞骠、发电赤、流金马瓜、翔驎紫、奔红赤、照夜白、一丈乌、九花虬、望云骓、忽雷驳、拳毛騧、狮子花、玉逍遥、红叱拨、紫叱拨、金叱拨、青海月支生下，大宛越□将来。(末白)有甚么好马厩？(丑白)飞龙、翔驎、吉良、龙媒、驺駼、駃騠、鹓鸾、六群、天花、凤苑、奔星、内驹、左飞、右飞、左方、右方、东南内、西南内。尽印三花飞凤字，中藏万匹好龙媒。(末白)怎的打扮？(丑白)锦鞯灿烂披云，金镫荧煌耀日，香罗帕深护金鞍，紫游缰牵动玉勒。玛瑙妆就辔头，珊瑚做成鞍子。(末白)如今选几个在这里？(丑白)告郎中：如今无了。只有一万匹马，一千三百个漏蹄，二千七百个抹靥，三千八百个熟瘸，二千二百个慈眼。鞍鞒又破损，坐子又欹倾。抽辔尽是麻绳，鞭子无非荆杖。饿老鸱全然拉搭，雁翅板片片雕零。鞍辔并不周全，牵鞚何曾完备，其实不中。(末白)休胡说！若还不完备时节，我对府尹相公说，好生打你。(丑白)郎中可怜见，小人一壁厢自理会。(末白)马完备时节，牵在五门外厢，候状元谢恩出来，骑马游街。(丑白)不妨事，只教春风得意马蹄疾，一日看尽长安花。(丑先下)(末白)洛阳县管排设的令史过来。(净上白)厅上一呼，阶下百喏。(末白)排设完备了未？(净白)都完备了。但见珠帘高卷，翠幕低垂。珊瑚席逻逼精神，玳瑁筵安排奇巧。金炉内谩腾腾的焚瑞脑，玉瓶内娇滴滴的插奇花。四围环绕画屏山，满座重铺锦褥子。金盘犀箸光错落，掩映异果珍羞；银海琼舟影荡摇，番动蒲萄玉液。洒扫干干净净，并无半点尘埃；安排整整齐齐，另是一般气象。正是：移将金谷繁华景，整点琼林富贵天。(末日)恁的，你去那里等侯。一霎时不完备，定施行你。(净白)琼林深处风光好，别是人间一洞天。(净下)(末白)【临江仙】日映宫花明翠巾莫，蓝袍嫩绿新裁。五花门外榜初开，金鞍乘骏马，敕赐上天阶。十里红楼帘尽卷，美人争看名魁。黄旗影里闹咳咳，大家齐雅静，看取状元来。(下)(生净丑骑马上唱)【窣地锦裆】姮娥剪就绿云衣，折得蟾宫第一枝。宫花斜插帽檐低。一举成名天下知。【哭岐婆】洛阳富贵，花如锦绮。红楼数里，无非娇媚。春风得意马蹄疾，天街赏遍方归去。(生净先下)(丑坠马介)救我！爹爹、奶奶、媳妇、孩儿、哥哥、嫂嫂、兄弟、伯伯、叔叔，都来救我歇子。(末作陪宴官骑马上唱)【水底鱼儿】朝省尚书，昨日蒙圣旨：道状元及第，教咱去陪宴席。(马跳过丑身上)(丑叫)跌坏了人胎！(末介马不行介)越着鞭越退，遣人心下疑。转头回望，(丑叫介)叫我的还是谁？(末下马见介丑叫末白)汉子，你是谁？(丑白)我是坠马的状元。(末扶丑介)(丑白)问你是谁？(末白)我是中书省陪宴官。你为甚坠马？(丑唱)【北叨叨令】闹炒炒街市上游人乱，(末白)你马惊了？(丑唱)乖头口抵死要回身转。(末白)怎的不勒过？(丑唱)战兢兢只怕缰绳断，(末白)为甚不打他？(丑唱)怯书生早已神魂散。(末白)不害事么？(丑唱呻吟介)险跌折了腿也么哥，险樁破了头也么哥，我好似小秦正三跳涧。(末白)你马那里去了。(丑白)知他那里去。伤人乎？不问马。(末白)犹骨自文骤骤的。我就这里人家借一个与你骑。(丑白)休静办，若借马与小子骑，更着死。(末白)怎地便着死？(丑白)你不闻孔夫子说：有马者借人乘之，今亡已夫！(末白)一口胡柴。远远望见有二个人来，你在这里等着，怕他有马，就借一个与你骑。(生净骑马上唱)【窣地锦裆】荷衣新惹御香归，引领群仙下翠微。杏园惟有后题诗，此是男儿得志时。(丑叫白)同行也好！我攧得浑身都粉磕麻碎了，你二人自去了。(净白)原来足下坠马。(丑白)可知。(末白)不是小子相搭救时节，险送了他性命。(生净白)如此，更赖相公之力。(丑白)你二人自去赴宴，我去太平坊下李郎中家里去便来。(生净末问)去做甚么？(丑白)我去医攧扑伤损疮。(生净末白)你且来，我从人有马，索一个与你骑。(丑白)小子告退，你三人自去。(末白)怎道你是状元，如何不去赴宴？(丑白)赴宴也自好，只是骑马不得。休休，你三人骑马先走，我随着你提胡床来。(末白)甚模样！(丑白)却有两说：路上人问，你便道是使唤的伴当；若是筵席之中，却说是打伴当人。(末白)好穷对副。(合唱)【哭岐婆】玉鞭袅袅，如龙骄骑。黄旗影里，笙歌鼎沸。如今端的是男儿，行看锦衣归故里。(末白)这里便是杏园，请众人少驻。(丑白)马都牵将僻处去，人道四位官员，只有三个马，不恶模样？(末白)教谁牵？(丑白)小子自牵。(末白)自不怕羞。诸公既然到此，年例请留佳作。(生白)小子措思。(介)诗有了。(净丑白)请教。(生白)道是五百名中第一仙，花如罗绮柳如烟。绿袍乍着君恩重，黄榜初开御墨鲜。礼乐三千传紫禁，风云九万上青天。时人谩讶登科早，未许姮娥爱少年。(众白)好诗！(净白)小子也有一首诗。(生末丑白)愿闻，愿闻。(净白)道是迟日江山丽，春风花草香。泥融飞燕子，沙暖睡鸳鸯。(生末丑白)使不得，这是别人的。(净白)魍魉贼！我三场都是别人的也中了，一首诗使别人的到不得？(末白)又道是七步成章。(净白)你道我真个做不得，也□□做一首：道是赴选何曾入贡闱，此身不拟着荷衣。三场尽是浑身代，一个全然放屁龟。自笑持杯滥叨酒，却愁把笔怎题诗？有人问我求佳作，(众白)如何回他？(净白)问我先生便得知。(末白)又道是当仁不让于师。(丑白)尊兄诸位做律诗，小子不要说律诗，做一篇古风；尊兄都说赴选事，小子不要说那熟套，另立一题。(众白)还是把甚为题？(丑白)便把小子方才坠马为题。这是奇事，不可不入咏。小子做古风。(众白)愿闻。(丑白)道是君不见去年骑马张状元，跌了左腿不相连？又不见前年跨马李试官，跌了骨臀没半边？世上三般拚命事，行船走马打秋千。小子今年大拚命，也来随趁跨金鞍。跨金鞍，灾怎躲？叵耐畜生侮弄我。大叫三声不肯行，连撺两撺不是耍。便把缰绳紧紧拿，纵有长鞭怎敢打？须臾之间掉下来，一似狂风吹片瓦。昨日行过枢密院，三个军人来唱喏。小子慌忙走将归，(众白)如何？(丑白)没，怕他请我交战马。(末白)这梦休学。(把酒介唱)【五供养】文章高晁董，对丹墀已膺天宠。(合)赴琼林新宴，颤宫花缓引黄金鞚。(净丑唱)九重天上声名动，紫泥封已传丹凤。(合)便催归玉简侍宸旒，他日归来金莲送。(末唱)【山花子】玳筵开处游人拥，争看五百名英雄。(生唱)喜鳌头一战有功，荷君奏捷词锋。(合)太平时车书已同，干戈尽戢文教崇，人间此时鱼化龙。留取琼林，胜景无穷。(净唱)【前腔】三千礼乐如泉涌，一笔万丈长虹。看奎光飞缠紫宫，光摇万玉班中。(合前)(主唱)【前腔换头】青云路通，一举能高中，三千水击飞冲。又何必扶桑挂弓？也强如剑倚在崆峒。(合前)(丑唱)【前腔换头】恩深九重，络绎八珍送，无非翠釜驼峰。(末唱)看吾皇待贤恁隆，也不枉了十年窗下把书来攻。(合前)(生唱)【大和佛】宝篆沉烟香喷浓，(合)浓云罗绣丛。(丑净唱)琼舟银海番动酒鳞红，一饮尽教空。(生唱)传杯自觉心先痛，纵有香醪欲饮难下我喉咙。他寂寞高堂菽水谁供奉？俺这里传杯喧哄。(合)休得要，对此欢娱意冲冲。(众唱)。【舞霓裳】愿取群贤尽贞忠，尽贞忠。管取云台画形容，画形容。时清无报君恩重，惟有一封书上劝东封，更撰个河清德颂。乾坤正，看玉柱擎天又何用？(合唱)【红绣鞋】猛拚沉醉东风，东风。倩人扶上玉骢，玉骢。归去路，望画桥东。花影乱，日曈昽，沸笙歌影里纱笼，纱笼。【意不尽】今宵添上繁华梦，明早遥听清禁钟，皇恩谢了鹓行豹尾陪侍从。(生白)名传金殿换青袍，(净丑白)酒醉琼林志气豪。(末)君看万般皆下品，(合)思量惟有读书高。(并下)第十出(旦上唱)【忆秦娥】长吁气，自怜薄命相遭际。相遭际，晚年舅姑，薄情夫婿。(白)【清平乐】夫妻两月，一旦成分别。没主公婆甘旨缺，几度思量悲切。家贫先自艰难，那更不遇丰年。恁的千辛万苦，苍天也不相怜。奴家自从儿夫出去，遭此饥荒；况兼公婆年老，朝不保夕。教奴家独自，如何区处？婆婆日夜埋冤公公，当初不合教孩儿出去。如今饥荒，教媳妇怎生区处。公公又不伏善，只管在家煎妙。免不得等公公婆婆出来，待奴家着些产道理，劝解则个。(外上唱)【前腔】孩儿一去无消息，双亲老景难存济。(上唱扯外耳)难存济，不思前日，强教孩儿出去。(旦劝介)(净白)老贼！抵死教孩儿出去赴选，今日没饭吃，他便做得状元，济你甚事？若是孩儿在家里，也会区处裨补，也不到得恁地狈。老贼，你死休！(外白)我是神仙，知道今日恁地饥荒！谁家不饥饿，谁似你这般埋冤？休休，我死，我死！今日饥荒也是死，我被你埋冤，吃不过也索死。(旦扯住介)公公婆婆且息怒，听奴家一句分剖：当初教孩儿出去时节，不道今日恁地饥荒，婆婆难埋冤公公。今日婆婆见这般荒歉，孩儿又不在眼前，心下焦燥，公公也休怪婆婆埋冤。请自宽心，奴家如今把些钗梳首饰之类，去典些粮米，以充公婆一时口食。宁可饿死奴家，决不将公婆落后了。(净白)媳妇，你说得好，我只恨这老贼：(净唱)【金索挂梧桐】区区个孩儿，两口相依倚。没事为着功名，不要他供甘旨。教他去做官，要改换门闾。他做得官时你做鬼，老贼！你图他三牲五鼎供朝夕，今日里要一口粥汤却教谁与你？相连累，我孩儿因你做不得好名儒。(合)空争着闲非闲是，空争着闲非闲是，只落得双垂泪。(外唱)【前腔】养子教读书，只望他身荣贵。黄榜招贤，谁不去登科试？譬如范杞染，差去筑城池，他的亲娘埋冤谁？合生合死都由命，少甚么孙子森森也忍饥。休聒絮，毕竟是咱每两口受孤恓。(合前)(旦唱)【前腔】孩儿虽暂离，须有日回家里。奴自有些金珠，解当充粮米。公公婆婆休争么，教旁人道媳妇每，有甚差池，致使公婆争恁地。婆婆，他心中爱子只望功名就；公公，他眼下无儿必是埋冤语。难逃避，兀的不是从天降下这灾危？(合前)(外唱)【刘泼帽】我每不久须倾弃，叹当初足我不是。苦！不如我死了到无他虑。(合)一度思量，一度也肝肠碎。(净唱)【前腔】有儿却遣他出去，教媳妇怎生区处？媳妇，可怜误你芳年纪。(合前)(旦唱)【前腔】媳妇便是亲儿女，劳役本分当为。但愿公婆从此去，相和美。(合前)(外白)形衰力倦怎支吾？(旦)口食身衣只问奴。(净)莫道是非终日有，(合)果然不听自然无。(并下)第十一出(末上白)缥缈纱窗映雾烟，深沉金屋锁婵娟。屏中孔雀人难中，幕里红丝谁敢牵。自家是牛丞相府中堂候官。这几日听得府中喧传，相公要招女婿。我这小娘子，不比别的小娘子，一来丞相之女，二来他才貌兼全。必须有文章、有官禄、有福分的，方可做得一婿，如何容易？不知招得甚么人？只在此等侯相公出来，便知端的。相公早来。(外上唱)【似娘儿】华发渐星星，怜爱女欲遂姻盟，蟾宫仙子才堪并。红楼此日。红丝待选，须教红叶传情。(末喏)(外白)男子生而愿为之有室，女子生而愿为之有家。老夫人倾弃多年，只有一女，美貌娉婷。昨日见官里，问我：你的女孩儿嫁了未？我回道：不曾。官里道：如今蔡伯喈好人物，好才学，你招做了女婿不是好？那时节我谢恩了，官里又道：我与你主媒。我如今要唤个官媒，教他去蔡伯喈根底说亲，如何？(末白)告丞相：男大当婚，女长当嫁。小娘子是瑶台阆苑神仙，蔡状元是天禄石渠贵客；何况玉音主盟，金口肯与说合；若做了百年夫妇，不枉了一对姻缘。相公，佳人才子实堪夸，天什姻缘事不差。试看月轮还有意，定知仙桂近姮娥。(外白)既如此，你与我唤过府前张媒婆来，教他去说亲。(末)领钓旨。(叫介)(丑做媒婆挑鞋秤等物上唱)【醉太平】张家李家，都来唤我。我每须胜别媒婆，(末白)为甚么？(丑唱)有动使惹多。(末白)婆婆，我且问你：挑着恁多鞋做甚么？(丑白)总领哥，你不知近日来宅院中小娘子要嫁得紧了，媒婆与他撺掇出门去，临行做对鞋谢媒婆。今年知他撺掇了多少亲事，鞋都穿不迭，有剩的都卖了。(末)有谁买？(丑)只是宅院小娘子买去。(末白)宅院里小娘子，脚都小小的，买这鞋做甚么用？(丑)魍魉贼！他要嫁得紧了，买来谢媒婆，省得做。(末收科介)(外)左右，媒婆那里？(末)有。(引见外介)(外白)媒婆，你挑着恁多东西做什么？(丑白)复相公：这个便是媒婆的招牌。(外白)且问他这斧头做什么？(末白)婆子，相公问你：这斧头做何用？(丑白)毛诗里面说得好，道是析薪如之何？匪斧弗克。娶妻如之何？匪媒不得。以此把斧头为招牌。(末白)休在鲁班面前掉快口。(外白)更问他袜做什么？(末)婆婆，相公问你袜做什么？(丑)也是招牌。人都道做媒的执伐。(外)更问他将秤作何用？(末)婆婆，相公问你将秤作何用？(丑)最要紧用这个，唤做量秤人。凡做媒时节，先把新人新郎称过相似，方与说亲。去后夫妻便和顺不相嫌。若是轻重头了，夫妻只是相打骂了。老媳妇前日在张宅门前过，见一个小娘子在那里哭，老媳妇问那小娘子：你为甚哭？他道：嫁不得一个好人。老媳妇试把秤来与他两个称一称看，可知不是对。(外末)如何？(丑)新郎称得二十八斤半，新人只秤得二十三斤。(末)你。也不十分平等。(外)且问他将绳要做什么？(丑)这是赤绳。做夫妻须把绳系定他两个脚，方可做得夫妻。(末)如何系？(丑)我与你系看。(丑系末脚放自脚将来绊倒末介)(末叫介)(丑)可知不是姻缘，自系不得了。(外)休得闲说。你来，我奉圣旨，教我女孩儿嫁与蔡伯喈状元，我如今教你去蔡伯喈根底说，你好生成就这头亲事，多多赏你。(丑)这有甚难处，一来奉圣旨；二来托相公威名；三来小娘子才貌兼全，是人知道；蔡伯喈状元有何不可？(末)这话却说得是。(外)你来，我说与听：(外唱)【琐窗郎】吾家一女娉婷，不曾许与公卿。昨承帝旨，选他书生。媒婆，你对他说：不须用白壁、黄金为聘。(合)若是姻缘前世已曾定，今日里，共欢庆。(丑唱)【前腔】在东京极有名声，论媒婆非自逞。今朝事体，管取圆成。怕有一轻一重，全凭官秤。(合前)(末唱)【前腔】然虽他高占魁名，得相招多少荣。荣依绣幕，选中雀屏。媒婆，你此去，他必从命。(合前)(丑白)管取门楣得俊才，(外)为传芳信仗良媒。(末)百年夫妇今朝合，(和)一段姻缘天上来。第十二出(生上唱)【高阳台】梦远亲闱，愁深旅邸，那更音信辽绝。凄楚情怀，怕逢凄楚时节。重门半掩黄昏雨，奈寸肠此际千结。守寒窗，一点孤灯，照人明灭。【前腔换头】当时轻散轻别。叹玉箫声杳，小楼明月。一段愁烦，番成两下悲切。忱边万点思亲泪，伴漏声到晓方彻。锁愁眉，慵临青镜，顿添华发。(白)【木兰花】鳌头可羡，须知富贵非吾愿。雁足难凭，没个音书寄此情。田园荒了，不知松菊犹存否？光景无多，争奈椿萱老去何？自家为父亲所强，来此赴选。谁知逗留在此，竟然不归？今又复拜皇恩，除为议郎。虽则任居清要，争奈父母年老，安可久留他乡？天那！知我的父母安否如何？知我的妻室如何看待我的父母？待自家上表辞官，又未知圣意如何？正是：好似和针吞却线，刺人肠肚系人心。(末丑上唱)【胜葫芦】特奉皇恩赐结亲，来此把信音传。若是仙郎，肯谐缱绻，一场好事管取今朝便团圆。(生白)自家门户重重闭，春色缘何得入来？未审何人到此？(末丑白)奉天子之洪恩，领牛公之严命，欲与状元谐一佳偶。(生唱)【高阳台】宦海沉身，京尘迷目，名缰利锁难脱。目断家乡，空劳魂梦飞越。闲聒，闲藤野蔓休缠也，俺自有正兔丝和那的亲瓜葛。是谁人，无端调引，谩劳饶舌。(末唱)【前腔换头】华阅，紫阁名公，黄扉元宰，三槐位里排列。金屋婵娟，妖娆那更贞洁。(丑唱)欢悦，红楼此日招凤侣，遣妾每特来执伐。望君家，殷勤首肯，早谐结发。(生唱)【前腔换头】非别，千里关山；一家骨肉，教我怎生抛撇？妻室青春，那更亲鬓垂雪。差迭，须知少年人爱子，谩劳你姮娥提挈。满京都，豪家无数，岂必卑末？(末唱)【前腔换头】不达，相府寻亲，侯门纳礼，你却拒他不屑。绣幕奇葩，春光正当十八。(丑唱)休撇，知君是个折桂手，留此花待君来扳折。况亲奉，丹墀诏旨，非我自相撺掇。(生唱)【前腔换头】心热，自小攻书，从来知礼，忍使行亏名缺。父母俱存，娶而不告须难说。悲咽，门楣相府须要选，奈扊扅佳人，实难存活。纵有花容月貌，怎如我自家骨血。(末唱)【前腔换头】迂阔，他势压朝班，威倾京国，你却与他相别。只怕他转日回天，那时须有个决裂。(丑唱)虚设，江空水寒鱼不食，笑满船空载明月。下丝纶，不愁无处，笑伊村杀。(生白)休闲说。果如是，果蒙圣恩，我明日上表辞官，一就辞婚便了。(末丑白)君王诏旨不相从。(生)明日封书奏九重。(合)正是有缘千里能相会，无缘对面不相逢。(并下)第十三出(外上唱)【出队子】朝夕萦挂，只为孩儿多用心。不知月老事如何？为甚冰人没信音？颙望多时，情绪转深。(白)目断青鸾瞻碧雾，情深红叶看金沟。自家昨遣院子和官媒去蔡伯喈处说亲，怎的不见回来？不免颙俟则个。(末丑上唱)【前腔】秀才堪笑，故阻佯推不肯从。岂是我无佳婿得乘龙？他有甚福缘能跨凤？料想书生，只是命穷。(外白)媒婆，你来了。事体若何？肯不肯？(丑白)他千不肯，万不肯，即不肯，又不肯，定不肯，硬不肯，都不肯，只是不肯，不肯。(末白)你住休。告相公，蔡状元道：已娶妻室，双亲年老。娶妻不告，实难从命。(外怒唱)【双鸂鶒】听伊说教人怒起。汉朝中惟我独贵，我有女，偏无贵戚亲家匹配！奉圣旨，使我每招状元为婿。媒婆，不知他回活，有何言语？(丑唱)【前腔换头】媒婆告相公知：恨那人作怪跷蹊。道始得及第，纵有花貌休提。骂相公，骂小娘……(外白)他骂小娘做甚么？(丑唱)道脚长尺二。(末收介)这般说谎没巴臂。【前腔换头】恩官且听咨启：蔡状元闻说愁眉。忠和孝，恩和义。念父母八十年余，况已娶了妻室，再婚重娶非礼。待早朝，上表文，要辞官家去，请相公别选一佳婿。(外笑介)【前腔换头】他原来要奏丹墀，敢和我厮挺相持。(合)读书辈，没道理，不思量违背圣旨。只教他辞婚辞官俱未得。(外白)院子，你和官媒再去蔡伯喈处说，看他如何？我如今去朝中奏官里，只教不准他上表便了。(外)枉把封书奏帝宫，(末丑)不如及早便相从。(合)只教做就羁縻鸾凤青丝网，劳碌鸳鸯碧玉笼。(并下)第十四出(贴上唱)【剔银灯】忒过分爹行所为，但索强全不顾人议。背飞鸟硬求来谐比翼，隔墙花强扳来做连理。姻缘，还是怎的？我待说呵，婚姻事女孩儿家怎提？(白)姻缘姻缘，事非偶然。好笑俺爹爹将奴家招取状元为婚，状元不肯从着，俺这里也索罢。谁想爹爹苦不放过，一定要招做女婿。他既不从我，做夫妻到底也不和顺。奴家待将此事对爹爹说，只是此事不是女孩儿每说的话。呀，好闷！(介)(净魆地上探介)(白)惭愧，今日能勾得小姐闷也。小姐，你想着甚么？(贴白)我不想着甚么。(净白)为甚托了香腮？你闷则甚么？我且问你，你每常间件件不烦恼，不动情，我看起来，你都是假。你今日莫不是对景伤情来？(贴白)老姥姥，你说那里话？我为爹爹做事不停当，以此上闷。(净白)如何？(贴白)爹爹前日偏不道将我嫁与蔡伯喈状元，后来官媒去说亲，其间这状元不肯从命。他既然不肯，俺这里也只索罢。爹爹如今又再教媒婆去，我不敢对爹爹说此事。老姥姥，你与我对爹爹说这事。(净白)这的事是你爹爹主意，怎的肯听我说？(净唱)【桂枝香】书生愚见，忒不通变。不肯坦腹东床，谩自去哀求金殿。想他每就里，将人轻贱。非爹胡缠，怕被人传：道你是相府公侯女，不能勾嫁状元。(贴唱)【前腔】百年姻眷，须教情愿。他那里抵死推辞，俺这里不索留恋。想他每就里，有些儿牵绊。怕恩多成怨。满皇都少甚么公侯子，何须去嫁状元？(净唱)【大迓鼓】非干是你爹意坚，怕春花秋月，误你芳年。况兼他才貌真堪羡，又是五百名中第一仙。故把姮娥，付与少年。(贴唱)【前腔】姻缘须在天，若非人意，到底埋冤。料想赤绳不曾绾，多应他无玉种蓝田。休强把姮娥。付与少年。(并下)第十五出(未扮小黄门上唱)【北点降唇】夜色将阑，晨光欲散。把珠帘卷，移步丹墀，摆列着金龙案。(又唱)【北混江龙】官居宫苑，谩道是天威咫尺近龙颜。每日价亲随车驾，只听鸣鞭。去螭头上拜跪，随着那豹尾盘旋。朝朝宿卫，早早随班。做不得卿相当朝一品贵，到先做他朝臣待漏五更寒。休嗟叹，山寺日高僧未起，算来兀的名利不如闲。(白)自家是汉朝一个小黄门。往来紫禁，侍奉丹墀。领百官之奏章，传一人之命令。正是：主德无瑕因宦习，天颜有喜近臣知。如今天色渐明，正是早朝时分，官里升殿，怕有百官奏事，只得在此祗候。怎见得早朝？但见银河清浅，珠斗斓斑。数声角吹落残星，三通鼓报传清曙。银箭铜壶，点点滴滴，尚有九门寒漏；琼楼玉宇，声声隐稳，已闻万井晨钟。曈曈曚曚，苍茫初日映楼台；拂拂霏霏，葱蒨瑞烟浮禁苑。袅袅巍巍，千寻玉掌，几点瀼瀼露未晞；澄澄湛湛，万里璇穹，一片团团月初坠。三唱天鸡，咿咿喔喔，共传紫陌更阑；百啭流莺，间间关关，报道上林春晓。五门外碌碌刺刺，车儿碾得尘飞；六宫里呕呕哑哑，乐声奏如鼎沸。只见那建章宫、甘泉宫、未央宫、长杨宫、五柞宫、长楸宫、长信宫、长乐宫、重重迭迭，万万千千，尽开了玉关金锁；昭阳殿、金华殿、长生殿、披香殿、长门殿、麒麟殿、鹓鸾殿、太极殿、白虎殿，隐隐约约，三三两两，都卷上绣箔珠帘，半空中忽听得一声轰轰划划，如雷如霆，震耳的鸣梢响，合殿里只闻得一阵氤氤氲氲，非烟非雾，扑鼻的御炉香。缥缥缈缈，红云里雉尾扇遮着赭黄袍；深深沉沉，丹墀间龙鳞座复着彤芝盖。左列着森森严严，前前后后的羽林军、旗门军、控鹤军、神策军，虎贲军，花迎剑佩星初落；右列着济济锵锵，高高下下的金吾卫、龙虎卫、拱日卫、千牛卫、骠骑卫，柳拂旌旗露未干。金间玉、玉间金，熌熌烁烁，灿灿烂烂的神仙仪从；紫映绯，绯映紫，行行列列，整整齐齐的文武官僚。螭头陛下，立着一对妖妖娆娆，花容月貌，绣鸾袍鸳鸯靴的春引昭容；豹尾班中，摆着一对端端正正，铁胆铜肝，白象简獬豸冠的纠弹御史。拜的拜，跪的跪，那一个敢挨挨拶拶纵喧哗？升的升，下的下，那一个不钦钦敬敬依法礼？但愿常瞻仙仗，圣德日新日新日日新；与群臣共拜天颜，圣寿万岁万岁万万岁。从来不信叔孙礼，今日方知天子尊。道犹未了，一个奏事官人早来。(生巾裹上唱)【点绛唇】月淡星稀，建章宫里，千门晓。御炉烟袅，隐隐鸣梢杳。忽忆年时，问寝高堂早。鸡鸣了，闷萦怀抱，此际愁多少！(白)不寝听金钥，因风想玉珂。明朝有封事，数问夜如何？自家只为父母在堂<"},
{"poem_name": "元宫词·谷雨天时尚薄寒", "poem_id": "lihua_41924", "poem_class": "梨花", "poet_dynasty": "明朝", "poet": "朱有燉", "poem": "谷雨天时尚薄寒，梨花开谢杏花残。内园张盖三宫宴，细乐喧阗赏牡丹。"},
{"poem_name": "又过镇南州", "poem_id": "lihua_109125", "poem_class": "梨花", "poet_dynasty": "明朝", "poet": "郭登", "poem": "万里狼烟去复回，征衫风露黯黄埃。一年寒食梨花近，二月春晴燕子来。绿水亭前罗带绕，碧山窗外画屏开。经过每爱弦歌宰，骥足终非百里才。"},
{"poem_name": "昭君怨·深禁好春谁惜", "poem_id": "lihua_1016", "poem_class": "梨花", "poet_dynasty": "清朝", "poet": "纳兰容若", "poem": "深禁好春谁惜，薄暮瑶阶伫立。别院管弦声，不分明。　　又是梨花欲谢，绣被春寒今夜。寂寞锁朱门，梦承恩。"},
{"poem_name": "露华·碧桃", "poem_id": "lihua_1902", "poem_class": "梨花", "poet_dynasty": "宋朝", "poet": "王沂孙", "poem": "绀葩乍坼。笑烂漫娇红，不是春色。换了素妆，重把青螺轻拂。旧歌共渡烟江，却占玉奴标格。风霜峭、瑶台种时，付与仙骨。闲门昼掩凄恻。似淡月梨花，重化清魄。尚带唾痕香凝，怎忍攀摘？嫩绿渐满溪阴，蔌蔌新粉云出。芳艳冷、刘郎朱应认得。"},
{"poem_name": "骂玉郎过感皇恩采茶歌·为酸斋解嘲", "poem_id": "lihua_16105", "poem_class": "梨花", "poet_dynasty": "元朝", "poet": "张可久", "poem": "为酸斋解嘲君王曾赐琼林宴，三斗始朝天，文章懒入编修院。红锦笺，白苎篇，黄柑传。学会神仙，参透诗禅。厌尘口嚣，绝名利，近林泉。天台洞口，地肺山前。学炼丹，同货墨，共谈玄。兴飘然，酒家眠。洞花溪鸟结姻缘，被我瞒他四十年，海天秋月一般圆。杨驹儿墓园莓苔生满苍云径，人去小红亭，题情犹是酸斋赠。我把那诗韵赓，书画评，栏干凭。茶灶尘凝，墨水冰生。掩幽扃，悬瘦影，伴孤灯。琴已亡伯牙，酒不到刘伶。策短藤，乘景，放吟情。写新声，寄春莺。明年来此赏清明，窗掩梨花庭院静，小楼风雨共谁听？"},
{"poem_name": "出游·吴地清明未减寒", "poem_id": "lihua_53360", "poem_class": "梨花", "poet_dynasty": "宋朝", "poet": "陆游", "poem": "吴地清明未减寒，梨花初动杏花残。平沙漫漫人争度，微雨萧萧客跨鞍。野寺吹螺作春会，山邮籴米具朝餐。已开九帙吾何觊，时说金丹强自宽。"},
{"poem_name": "寒食上冢", "poem_id": "lihua_10498", "poem_class": "梨花", "poet_dynasty": "宋朝", "poet": "杨万里", "poem": "迳直夫何细！桥危可免扶？远山枫外淡，破屋麦边孤。宿草春风又，新阡去岁无。梨花自寒食，进节只愁余。"},
{"poem_name": "清平乐·琐窗春暮", "poem_id": "lihua_2629", "poem_class": "梨花", "poet_dynasty": "唐朝", "poet": "韦庄", "poem": "琐窗春暮，满地梨花雨。君不归来情又去，红泪散沾金缕。梦魂飞断烟波，伤心不奈春何。空把金针独坐，鸳鸯愁绣双窠。"},
{"poem_name": "风入松·一春不是不寻春", "poem_id": "lihua_25135", "poem_class": "梨花", "poet_dynasty": "宋朝", "poet": "张炎", "poem": "一春不是不寻春。终是不忄欠人。好怀渐向中年减，对歌钟、浑没心情。短帽怕粘飞絮，轻衫厌扑游尘。暖香十里软莺声。小舫绿杨阴。梦随蝴蝶飘零后，尚依依、花月关心。惆怅一株梨雪，明年甚处清明。"},
{"poem_name": "鹊踏枝·游园", "poem_id": "shuangjiang_374946", "poem_class": "霜降", "poet_dynasty": "清朝", "poet": "钟蕴", "poem": "眼见秋来秋已尽。红蓼开残，秋也无光景。竹外渔歌低自应。一溪落日平如镜。薄暮竹寒霜降近。斗草篱边，翠色看犹嫩。怪煞主人常抱病。从教芜秽黄花径。"},
{"poem_name": "玩止水", "poem_id": "shuangjiang_8605", "poem_class": "霜降", "poet_dynasty": "唐朝", "poet": "白居易", "poem": "动者乐流水，静者乐止水。利物不如流，鉴形不如止。凄清早霜降，淅沥微风起。中面红叶开，四隅绿萍委。广狭八九丈，湾环有涯涘。浅深三四尺，洞彻无表里。净分鹤翘足，澄见鱼掉尾。迎眸洗眼尘，隔胸荡心滓。定将禅不别，明与诚相似。清能律贪夫，淡可交君子。岂唯空狎玩，亦取相伦拟。欲识静者心，心源只如此。"},
{"poem_name": "送达善归玉塘", "poem_id": "shuangjiang_130354", "poem_class": "霜降", "poet_dynasty": "宋朝", "poet": "舒岳祥", "poem": "霜降水泉涸，风紧草木枯。柴扃常自闭，淡泊守园庐。晨有客来访，裹饭如桑舆。世事不欲论，幽怀咏唐虞。蚩尤作五兵，轩辕力诛除。战伐从此邕，祸患引八区。兹事伤我心，何由返古初。我辈惜榆景，来往莫相疏。"},
{"poem_name": "泊舟盱眙", "poem_id": "shuangjiang_196624", "poem_class": "霜降", "poet_dynasty": "唐朝", "poet": "韦建", "poem": "泊舟淮水次，霜降夕流清。夜久潮侵岸，天寒月近城。平沙依雁宿，候馆听鸡鸣。乡国云霄外，谁堪羁旅情。"},
{"poem_name": "谪居黔南十首·霜降水反壑", "poem_id": "shuangjiang_77860", "poem_class": "霜降", "poet_dynasty": "宋朝", "poet": "黄庭坚", "poem": "霜降水反壑，风落木归山。冉冉岁华晚，昆虫皆闭关。"},
{"poem_name": "七谏", "poem_id": "shuangjiang_29462", "poem_class": "霜降", "poet_dynasty": "汉朝", "poet": "东方朔", "poem": "初放　　平生于国兮，长于原野。　　言语讷譅兮，又无彊辅。　　浅智褊能兮，闻见又寡。　　数言便事兮，见怨门下。　　王不察其长利兮，卒见弃乎原野。　　伏念思过兮，无可改者。　　群众成朋兮，上浸以惑。　　巧佞在前兮，贤者灭息。　　尧、舜圣已没兮，孰为忠直？　　高山崔巍兮，水流汤汤。　　死日将至兮，与麋鹿同坑。　　塊兮鞠，当道宿，　　举世皆然兮，余将谁告？　　斥逐鸿鹄兮，近习鸱枭，　　斩伐橘柚兮，列树苦桃。　　便娟之修竹兮，寄生乎江潭。　　上葳蕤而防露兮，下泠泠而来风。　　孰知其不合兮，若竹柏之异心。　　往者不可及兮，来者不可待。　　悠悠苍天兮，莫我振理。　　窃怨君之不寤兮，吾独死而後已。沉江　　惟往古之得失兮，览私微之所伤。　　尧舜圣而慈仁兮，後世称而弗忘。　　齐桓失于专任兮，夷吾忠而名彰。　　晋献惑于孋姬兮，申生孝而被殃。　　偃王行其仁义兮，荆文寤而徐亡。　　纣暴虐以失位兮，周得佐乎吕望。　　修往古以行恩兮，封比干之丘垄。　　贤俊慕而自附兮，日浸淫而合同。　　明法令而修理兮，兰芷幽而有芳。　　苦众人之妒予兮，箕子寤而佯狂。　　不顾地以贪名兮，心怫郁而内伤。　　联蕙芷以为佩兮，过鲍肆而失香。　　正臣端其操行兮，反离谤而见攘。　　世俗更而变化兮，伯夷饿于首阳。　　独廉洁而不容兮，叔齐久而逾明。　　浮云陈而蔽晦兮，使日月乎无光。　　忠臣贞而欲谏兮，谗谀毁而在旁。　　秋草荣其将实兮，微霜下而夜降。　　商风肃而害生兮，百草育而不长。　　众并谐以妒贤兮，孤圣特而易伤。　　怀计谋而不见用兮，岩穴处而隐藏。　　成功隳而不卒兮，子胥死而不葬。　　世从俗而变化兮，随风靡而成行。　　信直退而毁败兮，虚伪进而得当。　　追悔过之无及兮，岂尽忠而有功。　　废制度而不用兮，务行私而去公。　　终不变而死节兮，惜年齿之未央。　　将方舟而下流兮，冀幸君之发矇。　　痛忠言之逆耳兮，恨申子之沉江。　　愿悉心之所闻兮，遭值君之不聪。　　不开寤而难道兮，不别横之与纵。　　听奸臣之浮说兮，绝国家之久长。　　灭规矩而不用兮，背绳墨之正方。　　离忧患而乃寤兮，若纵火于秋蓬。　　业失之而不救兮，尚何论乎祸凶。　　彼离畔而朋党兮，独行之士其何望？　　日渐染而不自知兮，秋毫微哉而变容。　　众轻积而折轴兮，原咎杂而累重。　　赴湘沅之流澌兮，恐逐波而复东。　　怀沙砾而自沉兮，不忍见君之蔽壅。怨世　　世沉淖而难论兮，俗岒峨而嵾嵯。　　清泠泠而歼灭兮，溷湛湛而日多。　　枭鸮既以成群兮，玄鹤弭翼而屏移。　　蓬艾亲入御于床笫兮，马兰踸踔而日加。　　弃捐药芷与杜衡兮，余柰世之不知芳何？　　何周道之平易兮，然芜秽而险戏。　　高阳无故而委尘兮，唐虞点灼而毁议。　　谁使正其真是兮，虽有八师而不可为。　　皇天保其高兮，后土持其久。　　服清白以逍遥兮，偏与乎玄英异色。　　西施媞媞而不得见兮，嫫母勃屑而日侍。　　桂蠹不知所淹留兮，蓼虫不知徙乎葵菜。　　处湣湣之浊世兮，今安所达乎吾志。　　意有所载而远逝兮，固非众人之所识。　　骥踌躇于弊輂兮，遇孙阳而得代。　　吕望穷困而不聊生兮，遭周文而舒志。　　宁戚饭牛而商歌兮，桓公闻而弗置。　　路室女之方桑兮，孔子过之以自侍。　　吾独乖剌而无当兮，心悼怵而耄思。　　思比干之恲恲兮，哀子胥之慎事。　　悲楚人之和氏兮，献宝玉以为石。　　遇厉武之不察兮，羌两足以毕斮。　　小人之居势兮，视忠正之何若？　　改前圣之法度兮，喜嗫嚅而妄作。　　亲谗谀而疏贤圣兮，讼谓闾娵为丑恶。　　愉近习而蔽远兮，孰知察其黑白？　　卒不得效其心容兮，安眇眇而无所归薄。　　专精爽以自明兮，晦冥冥而壅蔽。　　年既已过太半兮，然埳轲而留滞。　　欲高飞而远集兮，恐离罔而灭败。　　独冤抑而无极兮，伤精神而寿夭。　　皇天既不纯命兮，余生终无所依。　　愿自沉于江流兮，绝横流而径逝。　　宁为江海之泥涂兮，安能久见此浊世？怨思　　贤士穷而隐处兮，廉方正而不容。　　子胥谏而靡躯兮，比干忠而剖心。　　子推自割而飤君兮，德日忘而怨深。　　行明白而曰黑兮，荆棘聚而成林。　　江离弃于穷巷兮，蒺藜蔓乎东厢。　　贤者蔽而不见兮，谗谀进而相朋。　　枭鸮并进而俱鸣兮，凤皇飞而高翔。　　原壹往而径逝兮，道壅绝而不通。自悲　　居愁懃其谁告兮，独永思而忧悲。　　内自省而不惭兮，操愈坚而不衰。　　隐三年而无决兮，岁忽忽其若颓。　　怜余身不足以卒意兮，冀一见而复归。　　哀人事之不幸兮，属天命而委之咸池。　　身被疾而不闲兮，心沸热其若汤。　　冰炭不可以相并兮，吾固知乎命之不长。　　哀独苦死之无乐兮，惜予年之未央。　　悲不反余之所居兮，恨离予之故乡。　　鸟兽惊而失群兮，犹高飞而哀鸣。　　狐死必首丘兮，夫人孰能不反其真情？　　故人疏而日忘兮，新人近而俞好。　　莫能行于杳冥兮，孰能施于无报？　　苦众人之皆然兮，乘回风而远游。　　凌恆山其若陋兮，聊愉娱以忘忧。　　悲虚言之无实兮，苦众口之铄金。　　过故乡而一顾兮，泣歔欷而霑衿。　　厌白玉以为面兮，怀琬琰以为心。　　邪气入而感内兮，施玉色而外淫。　　何青云之流澜兮，微霜降之蒙蒙。　　徐风至而徘徊兮，疾风过之汤汤。　　闻南籓乐而欲往兮，至会稽而且止。　　见韩众而宿之兮，问天道之所在？　　借浮云以送予兮，载雌霓而为旌。　　驾青龙以驰骛兮，班衍衍之冥冥。　　忽容容其安之兮，超慌忽其焉如？　　苦众人之难信兮，愿离群而远举。　　登峦山而远望兮，好桂树之冬荣。　　观天火之炎炀兮，听大壑之波声。　　引八维以自道兮，含沆瀣以长生。　　居不乐以时思兮，食草木之秋实。　　饮菌若之朝露兮，构桂木而为室。　　杂橘柚以为囿兮，列新夷与椒桢。　　鹍鹤孤而夜号兮，哀居者之诚贞。哀命　　哀时命之不合兮，伤楚国之多忧。　　内怀情之洁白兮，遭乱世而离尤。　　恶耿介之直行兮，世溷浊而不知。　　何君臣之相失兮，上沅湘而分离。　　测汨罗之湘水兮，知时固而不反。　　伤离散之交乱兮，遂侧身而既远。　　处玄舍之幽门兮，穴岩石而窟伏。　　从水蛟而为徙兮，与神龙乎休息。　　何山石之崭岩兮，灵魂屈而偃蹇。　　含素水而蒙深兮，日眇眇而既远。　　哀形体之离解兮，神罔两而无舍。　　惟椒兰之不反兮，魂迷惑而不知路。　　愿无过之设行兮，虽灭没之自乐。　　痛楚国之流亡兮，哀灵修之过到。　　固时俗之溷浊兮，志瞀迷而不知路。　　念私门之正匠兮，遥涉江而远去。　　念女嬃之婵媛兮，涕泣流乎于悒。　　我决死而不生兮，虽重追吾何及。　　戏疾濑之素水兮，望高山之蹇产。　　哀高丘之赤岸兮，遂没身而不反。谬谏　　怨灵修之浩荡兮，夫何执操之不固？　　悲太山之为隍兮，孰江河之可涸？　　愿承闲而效志兮，恐犯忌而干讳。　　卒抚情以寂寞兮，然怊怅而自悲。　　玉与石其同匮兮，贯鱼眼与珠玑。　　驽骏杂而不分兮，服罢牛而骖骥。　　年滔滔而自远兮，寿冉冉而愈衰。　　心悇憛而烦冤兮，蹇超摇而无冀。　　固时俗之工巧兮，灭规矩而改错。　　郤骐骥而不乘兮，策驽骀而取路。　　当世岂无骐骥兮，诚无王良之善驭。　　见执辔者非其人兮，故驹跳而远去。　　不量凿而正枘兮，恐矩矱之不同。　　不论世而高举兮，恐操行之不调。　　弧弓弛而不张兮，孰云知其所至？　　无倾危之患难兮，焉知贤士之所死？　　俗推佞而进富兮，节行张而不著。　　贤良蔽而不群兮，朋曹比而党誉。　　邪说饰而多曲兮，正法弧而不公。　　直士隐而避匿兮，谗谀登乎明堂。　　弃彭咸之娱乐兮，灭巧倕之绳墨。　　菎蕗杂于黀蒸兮，机蓬矢以射革。　　驾蹇驴而无策兮，又何路之能极？　　以直鍼而为钓兮，又何鱼之能得？　　伯牙之绝弦兮，无锺子期而听之。　　和抱璞而泣血兮，安得良工而剖之？　　同音者相和兮，同类者相似。　　飞鸟号其群兮，鹿鸣求其友。　　故叩宫而宫应兮，弹角而角动。　　虎啸而谷风至兮，龙举而景云往。　　音声之相和兮，言物类之相感也。　　夫方圜之异形兮，势不可以相错。　　列子隐身而穷处兮，世莫可以寄讬。　　众鸟皆有行列兮，凤独翔翔而无所薄。　　经浊世而不得志兮，愿侧身岩穴而自讬。　　欲阖口而无言兮，尝被君之厚德。　　独便悁而怀毒兮，愁郁郁之焉极？　　念三年之积思兮，愿壹见而陈辞。　　不及君而骋说兮，世孰可为明之？　　身寝疾而日愁兮，情沉抑而不扬。　　众人莫可与论道兮，悲精神之不通。　　乱曰：　　鸾皇孔凤日以远兮，畜凫驾鹅。　　鸡鹜满堂坛兮，鼉黽游乎华池。　　要褭奔亡兮，腾驾橐驼。　　铅刀进御兮，遥弃太阿。　　拔搴玄芝兮，列树芋荷。　　橘柚萎枯兮，苦李旖旎。　　甂瓯登于明堂兮，周鼎潜潜乎深渊。　　自古而固然兮，吾又何怨乎今之人。"},
{"poem_name": "列岫亭", "poem_id": "shuangjiang_281408", "poem_class": "霜降", "poet_dynasty": "宋朝", "poet": "江定斋", "poem": "倚槛穹双目，疏林出远村。秋深山有骨，霜降水无痕。天地供吟思，烟霞入醉魂。回头云破处，新月报黄昏。"},
{"poem_name": "殢人娇·寒鸦", "poem_id": "shuangjiang_371279", "poem_class": "霜降", "poet_dynasty": "清朝", "poet": "庄盘珠", "poem": "一带疏杨，飞起三三两两。正人倚、小楼凝望。荒村野店，记初交霜降。风信紧、杂叶萧萧响。树黑争呼，烟青并飏。离不了、愁人头上。悲笳落日，为残秋摩荡。谁泼墨、画幅寒垣图样。"},
{"poem_name": "过夏国新安县", "poem_id": "shuangjiang_191933", "poem_class": "霜降", "poet_dynasty": "元朝", "poet": "耶律楚材", "poem": "昔年今日度松关，车马崎岖行路难。瀚海潮喷千浪白，天山风吼万林丹。气当霜降十分爽，月比中秋一倍寒。回首三秋如一梦，梦中不觉到新安。"},
{"poem_name": "石钟山·坡翁文字妙来今", "poem_id": "shuangjiang_128817", "poem_class": "霜降", "poet_dynasty": "宋朝", "poet": "喻良能", "poem": "坡翁文字妙来今，仙去遗踪杳莫寻。惟有石钟还好在，未须霜降自清音。"},
{"poem_name": "大水", "poem_id": "shuangjiang_8469", "poem_class": "霜降", "poet_dynasty": "唐朝", "poet": "白居易", "poem": "浔阳郊郭间，大水岁一至。闾阎半飘荡，城堞多倾坠。苍茫生海色，渺漫连空翠。风卷白波翻，日煎红浪沸。工商彻屋去，牛马登山避。况当率税时，颇害农桑事。独有佣舟子，鼓枻生意气。不知万人灾，自觅锥刀利。吾无奈尔何，尔非久得志。九月霜降后，水涸为平地。"},
{"poem_name": "和陶劝农六首·逸谚戏侮", "poem_id": "shuangjiang_73643", "poem_class": "霜降", "poet_dynasty": "宋朝", "poet": "苏轼", "poem": "逸谚戏侮，博弈顽鄙。投之生黎，俾勿冠履。霜降稻实，千箱一轨。大作尔社，一醉醇美。"},
{"poem_name": "秋怀奉寄朱补阙", "poem_id": "shuangjiang_28423", "poem_class": "霜降", "poet_dynasty": "唐朝", "poet": "武元衡", "poem": "上苑繁霜降，骚人起恨初。白云深陋巷，衰草遍闲居。暮色秋烟重，寒声牖叶虚。潘生秋思苦，陶令世情疏。已制归田赋，犹陈谏猎书。不知青琐客，投分竟何如。"},
{"poem_name": "养法十二条·养到天寒霜降时", "poem_id": "shuangjiang_280598", "poem_class": "霜降", "poet_dynasty": "宋朝", "poet": "贾似道", "poem": "养到天寒霜降时，附子煎汤冷浴伊。常把盆中围得密，此时方用水窝儿。"},
{"poem_name": "题游侠图", "poem_id": "daxue_26016", "poem_class": "大雪", "poet_dynasty": "清朝", "poet": "郑板桥", "poem": "大雪满天地，胡为仗剑游？欲谈心里事，同上酒家楼。"},
{"poem_name": "怀夏士文", "poem_id": "shuangjiang_348151", "poem_class": "霜降", "poet_dynasty": "明朝", "poet": "贝琼", "poem": "楼船昔西迈，霜降百草衰。日月一何遒，子行忽经时。众绿荣枯条，谷鸟鸣且悲。豺虎塞道路，郁郁劳我思。我思晨复夜，谅匪渴与饥。行人发吴门，消息安可知。且复慰其私，岂敢言是非。惜哉无六翮，念子何当归。云中有黄鹄，会见东南飞。"},
{"poem_name": "送人游玉泉寺", "poem_id": "daxue_26679", "poem_class": "大雪", "poet_dynasty": "唐朝", "poet": "齐己", "poem": "西峰大雪开，万叠向空堆。客贵犹寻去，僧高肯不来。潭澄猿觑月，窦冷鹿眠苔。公子将才子，联题兴未回。"},
{"poem_name": "岁晚", "poem_id": "shuangjiang_8167", "poem_class": "霜降", "poet_dynasty": "唐朝", "poet": "白居易", "poem": "霜降水返壑，风落木归山。冉冉岁将宴，物皆复本源。何此南迁客，五年独未还。命屯分已定，日久心弥安。亦尝心与口，静念私自言。去国固非乐，归乡未必欢。何须自生苦，舍易求其难。"},
{"poem_name": "喜从弟雪中远至有作", "poem_id": "daxue_20176", "poem_class": "大雪", "poet_dynasty": "唐朝", "poet": "杜荀鹤", "poem": "深山大雪懒开门，门径行踪自尔新。无酒御寒虽寡况，有书供读且资身。便均情爱同诸弟，莫更生疏似外人。昼短夜长须强学，学成贫亦胜他贫。"},
{"poem_name": "福先寺雪中饯刘苏州", "poem_id": "daxue_8942", "poem_class": "大雪", "poet_dynasty": "唐朝", "poet": "白居易", "poem": "送君何处展离筵，大梵王宫大雪天。庾岭梅花落歌管，谢家柳絮扑金田。乱从纨袖交加舞，醉入篮舆取次眠。却笑召邹兼访戴，只持空酒驾空船。"},
{"poem_name": "南山诗", "poem_id": "daxue_10581", "poem_class": "大雪", "poet_dynasty": "唐朝", "poet": "韩愈", "poem": "吾闻京城南，兹惟群山囿。东西两际海，巨细难悉究。 山经及地志，茫昧非受授。团辞试提挈，挂一念万漏。 欲休谅不能，粗叙所经觏。尝升崇丘望，戢戢见相凑。 晴明出棱角，缕脉碎分绣。蒸岚相澒洞，表里忽通透。 无风自飘簸，融液煦柔茂。横云时平凝，点点露数岫。 天空浮修眉，浓绿画新就。孤撑有巉绝，海浴褰鹏噣。 春阳潜沮洳，濯濯吐深秀。岩峦虽嵂崒，软弱类含酎。 夏炎百木盛，荫郁增埋覆。神灵日歊歔，云气争结构。 秋霜喜刻轹，磔卓立癯瘦。参差相叠重，刚耿陵宇宙。 冬行虽幽墨，冰雪工琢镂。新曦照危峨，亿丈恒高袤。 明昏无停态，顷刻异状候。西南雄太白，突起莫间簉。 藩都配德运，分宅占丁戊。逍遥越坤位，诋讦陷乾窦。 空虚寒兢兢，风气较搜漱。朱维方烧日，阴霰纵腾糅。 昆明大池北，去觌偶晴昼。绵联穷俯视，倒侧困清沤。 微澜动水面，踊跃躁猱狖。惊呼惜破碎，仰喜呀不仆。 前寻径杜墅，岔蔽毕原陋。崎岖上轩昂，始得观览富。 行行将遂穷，岭陆烦互走。勃然思坼裂，拥掩难恕宥。 巨灵与夸蛾，远贾期必售。还疑造物意，固护蓄精祐。 力虽能排斡，雷电怯呵诟。攀缘脱手足，蹭蹬抵积甃。 茫如试矫首，堛塞生怐愗。威容丧萧爽，近新迷远旧。 拘官计日月，欲进不可又。因缘窥其湫，凝湛閟阴兽。 鱼虾可俯掇，神物安敢寇。林柯有脱叶，欲堕鸟惊救。 争衔弯环飞，投弃急哺鷇。旋归道回睨，达枿壮复奏。 吁嗟信奇怪，峙质能化贸。前年遭谴谪，探历得邂逅。 初从蓝田入，顾盻劳颈脰。时天晦大雪，泪目苦矇瞀。 峻涂拖长冰，直上若悬溜。褰衣步推马，颠蹶退且复。 苍黄忘遐睎，所瞩才左右。杉篁咤蒲苏，杲耀攒介胄。 专心忆平道，脱险逾避臭。昨来逢清霁，宿愿忻始副。 峥嵘跻冢顶，倏闪杂鼯鼬。前低划开阔，烂漫堆众皱。 或连若相从，或蹙若相斗。或妥若弭伏，或竦若惊雊。 或散若瓦解，或赴若辐凑。或翩若船游，或决若马骤。 或背若相恶，或向若相佑。或乱若抽笋，或嵲若注灸。 或错若绘画，或缭若篆籀。或罗若星离，或蓊若云逗。 或浮若波涛，或碎若锄耨。或如贲育伦，赌胜勇前购。 先强势已出，后钝嗔bz譳。或如帝王尊，丛集朝贱幼。 虽亲不亵狎，虽远不悖谬。或如临食案，肴核纷饤饾。 又如游九原，坟墓包椁柩。或累若盆罂，或揭若bB豆。 或覆若曝鳖，或颓若寝兽。或蜿若藏龙，或翼若搏鹫。 或齐若友朋，或随若先后。或迸若流落，或顾若宿留。 或戾若仇雠，或密若婚媾。或俨若峨冠，或翻若舞袖。 或屹若战阵，或围若蒐狩。或靡然东注，或偃然北首。 或如火熹焰，或若气饙馏。或行而不辍，或遗而不收。 或斜而不倚，或弛而不彀。或赤若秃鬝，或熏若柴槱。 或如龟拆兆，或若卦分繇。或前横若剥，或后断若姤。 延延离又属，夬夬叛还遘。喁喁鱼闯萍，落落月经宿。 誾誾树墙垣，巘巘驾库厩。参参削剑戟，焕焕衔莹琇。 敷敷花披萼，k7々屋摧霤。悠悠舒而安，兀兀狂以狃。 超超出犹奔，蠢蠢骇不懋。大哉立天地，经纪肖营腠。 厥初孰开张，黾勉谁劝侑。创兹朴而巧，戮力忍劳疚。 得非施斧斤，无乃假诅咒。鸿荒竟无传，功大莫酬僦。 尝闻于祠官，芬苾降歆嗅。斐然作歌诗，惟用赞报酭。"},
{"poem_name": "送令狐岫宰恩阳", "poem_id": "daxue_17158", "poem_class": "大雪", "poet_dynasty": "唐朝", "poet": "韦应物", "poem": "大雪天地闭，群山夜来晴。居家犹苦寒，子有千里行。行行安得辞，荷此蒲璧荣。贤豪争追攀，饮饯出西京。樽酒岂不欢，暮春自有程。离人起视日，仆御促前征。逶迟岁已穷，当造巴子城。和风被草木，江水日夜清。从来知善政，离别慰友生。"},
{"poem_name": "五月六日，发石头城，步望前船，示舍弟兼寄", "poem_id": "zongzi_195480", "poem_class": "粽子", "poet_dynasty": "唐朝", "poet": "沈亚之", "poem": "客子去淮阳，逶迤别梦长。水关开夜锁，雾棹起晨凉。烟月期同赏，风波勿异行。隐山曾撼橹，转濑指遥樯。蒲叶吴刀绿，筠筒楚粽香。因书报惠远，为我忆檀郎。"},
{"poem_name": "端午词·内廷·披风别殿地无尘", "poem_id": "zongzi_166928", "poem_class": "粽子", "poet_dynasty": "宋朝", "poet": "晏殊", "poem": "披风别殿地无尘，辟恶灵符自有神。九子粽香仙醴熟，共瞻宸极祝千春。"},
{"poem_name": "庭松", "poem_id": "daxue_8166", "poem_class": "大雪", "poet_dynasty": "唐朝", "poet": "白居易", "poem": "堂下何所有，十松当我阶。乱立无行次，高下亦不齐。 高者三丈长，下者十尺低。有如野生物，不知何人栽。 接以青瓦屋，承之白沙台。朝昏有风月，燥湿无尘泥。 疏韵秋槭槭，凉阴夏凄凄。春深微雨夕，满叶珠漼漼。 岁暮大雪天，压枝玉皑皑。四时各有趣，万木非其侪。 去年买此宅，多为人所咍。一家二十口，移转就松来。 移来有何得，但得烦襟开。即此是益友，岂必交贤才。 顾我犹俗士，冠带走尘埃。未称为松主，时时一愧怀。"},
{"poem_name": "苑里年节竹枝词·其五", "poem_id": "zongzi_360467", "poem_class": "粽子", "poet_dynasty": "清朝", "poet": "蔡见先", "poem": "米粽争缠续命丝，斗舟旧事忆潮儿。人家邀福心偏胜，蒲艾青苍插满篱。"},
{"poem_name": "午日寓圆果院苦河鱼以诗纪节", "poem_id": "zongzi_165554", "poem_class": "粽子", "poet_dynasty": "宋朝", "poet": "李洪", "poem": "老来百事与心违，节物殊非少壮时。细葛宫中曾被赐，杨梅粽里未容窥。浪求医国三年艾，空吊沉湘五色丝。萧寺更同摩诘病，玉堂帖子要新诗。"},
{"poem_name": "夏至·李核垂腰祝饐", "poem_id": "zongzi_89106", "poem_class": "粽子", "poet_dynasty": "宋朝", "poet": "范成大", "poem": "李核垂腰祝饐，粽丝系臂扶羸。节物竞随乡俗，老翁闲伴儿嬉。"},
{"poem_name": "少谷·其一", "poem_id": "qiufen_357439", "poem_class": "秋分", "poet_dynasty": "清朝", "poet": "屈大均", "poem": "早黏将及秋分熟，飓风吹去三分谷。今岁沙田又少收，一冬祗可充饘粥。耕不逢年奈命何，家贫幸未买田多。空惭妇子长饥汝，更使无衣带薜萝。"},
{"poem_name": "皇太后阁六首·上林珍木暗池台", "poem_id": "zongzi_72698", "poem_class": "粽子", "poet_dynasty": "宋朝", "poet": "苏轼", "poem": "上林珍木暗池台，蜀产吴包万里来。不独盘中见卢橘，时於粽里得杨梅。"},
{"poem_name": "端午词·御阁·九子粽新传楚俗", "poem_id": "zongzi_166933", "poem_class": "粽子", "poet_dynasty": "宋朝", "poet": "晏殊", "poem": "九子粽新传楚俗，赤灵符验出仙方。汉宫尽祝如天寿，鹊尾炉烟起瑞香。"},
{"poem_name": "怀潘鄮屋", "poem_id": "qiufen_170280", "poem_class": "秋分", "poet_dynasty": "宋朝", "poet": "陈允平", "poem": "洛阳才解佩，过眼忽秋分。四海一明月，千山共白云。雁烟迷晓树，虫露湿香芹。满纸相思字，临风欲寄君。"},
{"poem_name": "偕一之世卿诣楚云台偶作呈世卿", "poem_id": "qiufen_106797", "poem_class": "秋分", "poet_dynasty": "明朝", "poet": "陈录", "poem": "小立三人静楚云，水田漠漠向秋分。千峰笑指来时路，黄鹤楼前月是君。"},
{"poem_name": "中秋对月", "poem_id": "qiufen_22186", "poem_class": "秋分", "poet_dynasty": "唐朝", "poet": "李频", "poem": "秋分一夜停，阴魄最晶荧。好是生沧海，徐看历杳冥。层空疑洗色，万怪想潜形。他夕无相类，晨鸡不可听。"},
{"poem_name": "题清溪庄三首赠顾副使·其二", "poem_id": "qiufen_246260", "poem_class": "秋分", "poet_dynasty": "明朝", "poet": "唐顺之", "poem": "城郭往来久，独怜湖上居。素封千树橘，白首一床书。山客秋分蜜，溪氓夜捕鱼。横金岂不贵，此乐复何如。"},
{"poem_name": "白苧", "poem_id": "qiufen_357266", "poem_class": "秋分", "poet_dynasty": "清朝", "poet": "屈大均", "poem": "又凄凉，上端水，天寒犹宿。家园正吐、朵朵红梅紫菊。苦饥龋、向人求食愧麋鹿。无禄。为沙田，阙白露、秋分秥谷。秋收又无，云子依稀一斛。留作糜、芋魁兼煮如肥肉。空腹。肝肠地锦，咳唾天花，不堪平卖，持作高堂水菽。当此际萧条，有惭僮仆。哀蝉咽咽，与悲弦不断，怨箫相续。欲返巾车，雪霰频飞，催驾黄犊。是处穷途，老去还多哭。"},
{"poem_name": "酬裴员外以诗代书", "poem_id": "shamo_11510", "poem_class": "沙漠", "poet_dynasty": "唐朝", "poet": "高适", "poem": "少时方浩荡，遇物犹尘埃。脱略身外事，交游天下才。单车入燕赵，独立心悠哉。宁知戎马间，忽展平生怀。且欣清论高，岂顾夕阳颓。题诗碣石馆，纵酒燕王台。北望沙漠垂，漫天雪皑皑。临边无策略，览古空裴回。乐毅吾所怜，拔齐翻见猜。荆卿吾所悲，适秦不复回。然诺多死地，公忠成祸胎。与君从此辞，每恐流年催。如何俱老大，始复忘形骸。兄弟真二陆，声名连八裴。乙未将星变，贼臣候天灾。胡骑犯龙山，乘舆经马嵬。千官无倚著，万姓徒悲哀。诛吕鬼神动，安刘天地开。奔波走风尘，倏忽值云雷。拥旄出淮甸，入幕征楚材。誓当剪鲸鲵，永以竭驽骀。小人胡不仁，谗我成死灰。赖得日月明，照耀无不该。留司洛阳宫，詹府唯蒿莱。是时扫氛祲，尚未歼渠魁。背河列长围，师老将亦乖。归军剧风火，散卒争椎埋。一夕瀍洛空，生灵悲曝腮。衣冠投草莽，予欲驰江淮。登顿宛叶下，栖遑襄邓隈。城池何萧条，邑屋更崩摧。纵横荆棘丛，但见瓦砾堆。行人无血色，战骨多青苔。遂除彭门守，因得朝玉阶。激昂仰鹓鹭，献替欣盐梅。驱传及远蕃，忧思郁难排。罢人纷争讼，赋税如山崖。所思在畿甸，曾是鲁宓侪。自从拜郎官，列宿焕天街。那能访遐僻，还复寄琼瑰。金玉本高价，埙篪终易谐。朗咏临清秋，凉风下庭槐。何意寇盗间，独称名义偕。辛酸陈侯诔，叹息季鹰杯。白日屡分手，青春不再来。卧看中散论，愁忆太常斋。酬赠徒为尔，长歌还自咍。"},
{"poem_name": "送刘判官赴丰州", "poem_id": "shamo_14422", "poem_class": "沙漠", "poet_dynasty": "唐朝", "poet": "卢纶", "poem": "衔杯吹急管，满眼起风砂。大漠山沈雪，长城草发花。策行须耻战，虏在莫言家。余亦祈勋者，如何别左车。"},
{"poem_name": "秋晚杂书三十首·三岁出瘴岭", "poem_id": "shamo_38089", "poem_class": "沙漠", "poet_dynasty": "元朝", "poet": "方回", "poem": "三岁出瘴岭，弱冠历吴楚。晚涉大漠寒，远吊长城古。失□得谤讟，少乐多辛苦。侵寻四十年，复此守环堵。松楸仅有存，骨肉化为土。岂不登一名，贫甚于父祖。行行荒篱间，寒华粲可数。惟酒足解愁，钱尽不得酤。"},
{"poem_name": "寒食雨三首·山色空蒙寒食雨", "poem_id": "liuxu_42589", "poem_class": "柳絮", "poet_dynasty": "元朝", "poet": "仇远", "poem": "山色空蒙寒食雨，杨花零乱溧阳楼。老人岂有伤春事，酒后情怀似感秋。"},
{"poem_name": "从军行", "poem_id": "shamo_197", "poem_class": "沙漠", "poet_dynasty": "唐朝", "poet": "王昌龄", "poem": "其一烽火城西百尺楼，黄昏独上海风秋。更吹羌笛关山月，无那金闺万里愁。其二琵琶起舞换新声，总是关山旧别情。撩乱边愁听不尽，高高秋月照长城。其三关城榆叶早疏黄，日暮云沙古战场。表请回军掩尘骨，莫教兵士哭龙荒。其四青海长云暗雪山，孤城遥望玉门关。黄沙百战穿金甲，不破楼兰终不还。其五大漠风尘日色昏，红旗半卷出辕门。前军夜战洮河北，已报生擒吐谷浑。其六胡瓶落膊紫薄汗，碎叶城西秋月团。明敕星驰封宝剑，辞君一夜取楼兰。其七玉门山嶂几千重，山北山南总是烽。人依远戍须看火，马踏深山不见踪。"},
{"poem_name": "送路六侍御入朝", "poem_id": "liuxu_2091", "poem_class": "柳絮", "poet_dynasty": "唐朝", "poet": "杜甫", "poem": "童稚情亲四十年，中间消息两茫然。更为后会知何地？忽漫相逢是别筵！不分桃花红似锦，生憎柳絮白于棉。剑南春色还无赖，触忤愁人到酒边。"},
{"poem_name": "喜迁莺·留春不住", "poem_id": "liuxu_23427", "poem_class": "柳絮", "poet_dynasty": "宋朝", "poet": "何梦桂", "poem": "留春不住。又早是清明，杨花飞絮。杜宇声声，黄昏庭院，那更半帘风雨。劝春且休归去。芳草天涯无路。悄无语。倚阑干立尽，落红无数。谁诉。长门事，记得当年，曾趁梨园舞。霓羽香消，梁州声歇，昨梦转头今古。金屋玉楼何在，尚有花钿尘土。君不顾。怕伤心，休上危楼高处。"},
{"poem_name": "鹊踏枝·六曲阑干偎碧树", "poem_id": "liuxu_27524", "poem_class": "柳絮", "poet_dynasty": "五代", "poet": "冯延巳", "poem": "六曲阑干偎碧树，杨柳风轻，展尽黄金缕。谁把钿筝移玉柱，穿帘海燕双飞去。满眼游丝兼落絮，红杏开时，一霎清明雨。浓睡觉来莺乱语，惊残好梦无寻处。"},
{"poem_name": "清明大雪三日", "poem_id": "liuxu_40218", "poem_class": "柳絮", "poet_dynasty": "元朝", "poet": "方回", "poem": "半月雕梁燕子归，怯寒著尽旧绵衣。何人醉眼西湖路，错认杨花作雪飞。"},
{"poem_name": "浪淘沙慢·夷则商赋李尚书山园", "poem_id": "liuxu_24346", "poem_class": "柳絮", "poet_dynasty": "宋朝", "poet": "吴文英", "poem": "梦仙到、吹笙路杳，度巘云滑。溪谷冰绡未裂。金铺昼锁乍掣。见竹静、梅深春海阔。有新燕、帘底低说。念汉履无声跨鲸远，年年谢桥月。曲折。画阑尽日凭热。半蜃起玲珑楼阁畔，缥缈鸿去绝。飞絮扬东风，天外歌阕。睡红醉缬。还是催、寒食看花时节。花下苍苔盛罗袜。银烛短、漏壶易竭。料池柳、不攀春送别。倩玉兔、别捣秋香，更醉蹋、千山冷翠飞晴雪。"},
{"poem_name": "十二月一日三首", "poem_id": "liuxu_5969", "poem_class": "柳絮", "poet_dynasty": "唐朝", "poet": "杜甫", "poem": "今朝腊月春意动，云安县前江可怜。一声何处送书雁，百丈谁家上水船。未将梅蕊惊愁眼，要取楸花媚远天。明光起草人所羡，肺病几时朝日边。寒轻市上山烟碧，日满楼前江雾黄。负盐出井此溪女，打鼓发船何郡郎。新亭举目风景切，茂陵著书消渴长。春花不愁不烂漫，楚客唯听棹相将。即看燕子入山扉，岂有黄鹂历翠微。短短桃花临水岸，轻轻柳絮点人衣。春来准拟开怀久，老去亲知见面稀。他日一杯难强进，重嗟筋力故山违。"},
{"poem_name": "再和杨公济梅花十绝·长恨漫天柳絮轻", "poem_id": "liuxu_72450", "poem_class": "柳絮", "poet_dynasty": "宋朝", "poet": "苏轼", "poem": "长恨漫天柳絮轻，只将飞舞占清明。寒梅似与春相避，未解无私造物情。"},
{"poem_name": "醉太平·泥金小简", "poem_id": "liuxu_1123", "poem_class": "柳絮", "poet_dynasty": "元朝", "poet": "刘庭信", "poem": "泥金小简，白玉连环，牵情惹恨两三番。好光阴等闲。景阑珊绣帘风软杨花散，泪阑干绿窗雨洒梨花绽，锦斓斑香闺春老杏花残。奈薄情未还。"},
{"poem_name": "续韦蟾句", "poem_id": "liuxu_189514", "poem_class": "柳絮", "poet_dynasty": "唐朝", "poet": "武昌妓", "poem": "悲莫悲兮生别离，登山临水送将归。武昌无限新栽柳，不见杨花扑面飞。"},
{"poem_name": "念奴娇·桃叶渡", "poem_id": "lihua_100867", "poem_class": "梨花", "poet_dynasty": "清朝", "poet": "郑板桥", "poem": "桥低红板，正秦淮水长，绿杨飘撇。管领春风陪舞燕，带露含凄惜别。烟软梨花，雨娇寒食，芳草催时节。画船箫鼓，歌声缭绕空阔。究竟桃叶桃根，古今岂少，色艺称双绝？一缕红丝偏系左，闺阁几多埋没。假使夷光，苎萝终老，谁道倾城哲？王郎一曲，千秋艳说江楫。"},
{"poem_name": "次韵和酬永叔", "poem_id": "lihua_76151", "poem_class": "梨花", "poet_dynasty": "宋朝", "poet": "梅尧臣", "poem": "春候倏已和，林上鸣鸟哗。前日是清明，骤雨沾梨花。初闻结客游，爱此物景嘉。歌舞未终宴，夕暮各兴嗟。所嗟归路暗，嘶马自知家。公家八九姝，鬒发如盘鸦。朱唇白玉肤，参年始破瓜。几日苦霖霪，当道跳鱼虾。闭门饮浊醪，秋千系树丫。群姝莫要剧，为公歌哑哑。公当是日醉，欢适不可涯。孔氏有高第，内自战纷华。我公岂其然，秉直异蓬麻。果从归田去，愿从招辕车。"},
{"poem_name": "北园梨花", "poem_id": "lihua_127919", "poem_class": "梨花", "poet_dynasty": "宋朝", "poet": "文同", "poem": "寒食北园春已深，梨花满枝雪围遍。清香每向风外得，秀艳应难月中见。苦嫌桃李共妖冶，多谢松篁相葱蒨。黄鹂紫燕莫过从，时有一声拖白练。"},
{"poem_name": "浣溪沙·小院闲窗春己深", "poem_id": "lihua_966", "poem_class": "梨花", "poet_dynasty": "宋朝", "poet": "李清照", "poem": "小院闲窗春已深，重帘未卷影沉沉，倚楼无语理瑶琴。远岫出山催薄暮，细风吹雨弄轻阴，梨花欲谢恐难禁。"},
{"poem_name": "寒食野望吟", "poem_id": "lihua_7894", "poem_class": "梨花", "poet_dynasty": "唐朝", "poet": "白居易", "poem": "乌啼鹊噪昏乔木，清明寒食谁家哭。风吹旷野纸钱飞，古墓垒垒春草绿。棠梨花映白杨树，尽是死生别离处。冥冥重泉哭不闻，萧萧暮雨人归去。"},
{"poem_name": "红绣鞋·次韵剑击西", "poem_id": "lihua_16050", "poem_class": "梨花", "poet_dynasty": "元朝", "poet": "张可久", "poem": "次韵剑击西风鬼啸，琴弹夜月猿号，半醉渊明可人招。南来山隐隐，东去浪淘淘，浙江归路杳。春日湖上二首百五日清明节假，两三攒绿暗人家，客子飘零尚天涯。春风轻柳絮，夜雨瘦梨花，绿杨阴谁系马？绿树当门酒肆，红妆映水鬟儿，眼底殷勤座间诗。尘埃三五字，杨柳万千丝，记年时曾到此。春夜燕子来时酒病，牡丹开处诗情，庭院黄昏雨初晴。镜心闲挂月，筝手碎弹冰，樽前春夜永。湖上无是无非心事，不寒不暖花时，妆点西湖似西施。控青丝玉面马，歌《金缕》粉团儿，信人生行乐耳。圣水寺山亭佛国清凉境界，壶天金碧楼台，照眼的山画屏开。海云推月上，江水带潮来，醉嫌天地窄。越山即事山拥玉皇香案，烟笼翠羽仙鬟，两袖天风倚高寒。鹤归苍树杪，犬吠白云间，蓬莱迷望眼。天台瀑布寺绝顶峰攒雪剑，悬崖水挂冰帘，倚树哀猿弄云尖。血华啼杜宇，阴洞吼孔飞廉，比人心山未险。次归去来韵东舍西邻酒债，春花秋月诗才，两字功名困尘埃。青山依旧好，黄菊近新栽，没商量归去来。洞庭道中二首白鹭荒堤老葑，黄云远水长空，百尺蒲帆饱西风。酒旗花影里，钓艇树阴中，好山千万重。逐名利长安日下，望乡关倦客天涯，孤雁南来倍思家。乱山云掩翠，老树雪生花，冻吟诗骑瘦马。天台桐柏山中谈世事渔樵闲问，洗征尘麋鹿相亲，步入蓬莱误寻真。竹声摇翠雨，山影护苍云，神仙深处隐。雪芳亭金错落樽前酒令，玉娉婷乐府新声，夜深花睡嫩寒生。一围云锦树，四面雪芳亭，月斜时人未醒。春晚圆旧梦衾闲锦绣，按新声弦断箜篌，满襟离思倦登楼。花寒鹦鹉病，春去杜鹃愁，倚栏人困酒。岁暮二首金莲步苍苔小径，玉钩垂翠竹闲亭，物换星移暗伤情。游鱼翻冻影，啼鸟泛春声，落梅香暮景。竞酒争花公事，吟风弄月神思，好春能有几何时？玲珑心似锦，积渐鬓成丝，落一张闲故纸。山中黄叶青烟丹灶，曲阑明月诗巢，绿波亭下小红桥。老梅盘鹤膝，新柳舞蛮腰，嫩茶舒凤爪。鉴湖落叶山容消瘦，题诗人物风流，一片闲云驻行舟。月寒清镜晓，花淡碧壶秋，谪仙同载酒。三衡山中白酒黄柑山郡，短衣瘦马诗人，袖手观棋度青春。仙桥藏老树，石笋瘗苍云，松花飘瑞粉。"},
{"poem_name": "折桂令·客窗清明", "poem_id": "lihua_23259", "poem_class": "梨花", "poet_dynasty": "元朝", "poet": "乔吉", "poem": "风风雨雨梨花，窄索帘栊，巧小窗纱。甚情绪灯前，客怀枕畔，心事天涯。三千丈清愁鬓发，五十年春梦繁华。蓦见人家，杨柳分烟，扶上檐牙。"},
{"poem_name": "相见欢·年年负却花期", "poem_id": "lihua_190260", "poem_class": "梨花", "poet_dynasty": "清朝", "poet": "张惠言", "poem": "年年负却花期！过春时，只合安排愁绪送春归。梅花雪，梨花月，总相思。自是春来不觉去偏知。"},
{"poem_name": "三台·清明应制", "poem_id": "lihua_187304", "poem_class": "梨花", "poet_dynasty": "宋朝", "poet": "万俟咏", "poem": "见梨花初带夜月，海棠半含朝雨。内苑春、不禁过青门，御沟涨、潜通南浦。东风静、细柳垂金缕。望凤阙、非烟非雾。好时代、朝野多欢，遍九陌、太平箫鼓。乍莺儿百啭断续，燕子飞来飞去。近绿水、台榭映秋千，斗草聚、双双游女。饧香更、酒冷踏青路。会暗识、夭桃朱户。向晚骤、宝马雕鞍，醉襟惹、乱花飞絮。正轻寒轻暖漏永，半阴半晴云暮。禁火天、已是试新妆，岁华到、三分佳处。清明看、汉宫传蜡炬。散翠烟、飞入槐府。敛兵卫、阊阖门开，住传宣、又还休务。"},
{"poem_name": "淡黄柳·客居合肥南城赤栏桥之西", "poem_id": "lihua_1682", "poem_class": "梨花", "poet_dynasty": "宋朝", "poet": "姜夔", "poem": "客居合肥南城赤栏桥之西，巷陌凄凉，与江左异。唯柳色夹道，依依可怜。因度此片，以纾客怀。空城晓角，吹入垂杨陌。马上单衣寒恻恻，看尽鹅黄嫩绿，都是江南旧相识。正岑寂，明朝又寒食。强携酒，小桥宅，怕梨花落尽成秋色。燕燕飞来，问春何在，唯有池塘自碧。"},
{"poem_name": "偶题·霜降水自落", "poem_id": "shuangjiang_125251", "poem_class": "霜降", "poet_dynasty": "宋朝", "poet": "姜特立", "poem": "霜降水自落，春浓花欲迷。道心因老进，狂态逐时低。"},
{"poem_name": "九日寄徐式家", "poem_id": "shuangjiang_190236", "poem_class": "霜降", "poet_dynasty": "清朝", "poet": "吴嘉纪", "poem": "清波晃荡荻花齐，徙倚衡门独杖藜。家在水中霜降早，船行林半鹭飞低。凶年酒贵乡人醒，返照村空寡妇啼。浦溆黄昏君不见，凉风衰柳思凄凄。"},
{"poem_name": "和子由蚕市", "poem_id": "shuangjiang_72818", "poem_class": "霜降", "poet_dynasty": "宋朝", "poet": "苏轼", "poem": "蜀人衣食常苦艰，蜀人游乐不知还。千人耕种万人食，一年辛苦一春闲。闲时尚以蚕为市，共忘辛苦逐欣欢。去年霜降斫秋荻，今年箔积如连山。破瓢为轮土为釜，争买不翅金与纨。忆昔与子皆童aa3，年年废书走市观。市人争夸斗巧智，野人喑哑遭欺谩。诗来使我感旧事，不悲去国悲流年。"},
{"poem_name": "观村人牧山田", "poem_id": "shuangjiang_18273", "poem_class": "霜降", "poet_dynasty": "唐朝", "poet": "钱起", "poem": "六府且未盈，三农争务作。贫民乏井税，塉土皆垦凿。禾黍入寒云，茫茫半山郭。秋来积霖雨，霜降方銍获。中田聚黎甿，反景空村落。顾惭不耕者，微禄同卫鹤。庶追周任言，敢负谢生诺。"},
{"poem_name": "祠庞颍公", "poem_id": "shuangjiang_276247", "poem_class": "霜降", "poet_dynasty": "宋朝", "poet": "王九龄", "poem": "贤哉庞颍公，天相佑仁宗。清规映当代。劲节摩秋空。皇佑维四年，蛮寇南海邕。委身任虎将，献馘鲁侯宫。又能识君实，荐鹗如孔融。人言主与宾，霜降鸣丰钟。至今勋业在，隐然齐岱嵩。少时居荫下，读书此堂中。三年足不市，纷华尘垢同。平生经给予志，于此涵养丰。梁间产灵芝，秀异郁青葱。殿角存琬琰，挥毫气吐虹。常时有识者，固知非卧龙。一朝十载遇，谈笑集勋庸。后人勤仰止，图像君子容。萧然堂庑间，香火一时共。地远尘不到，山高气自雄。松竹交荫郁，桃李间繁穠。堂经百年久，隳圮几一空。断砌行春蚓，败壁号秋蛩。僧有惟{左面右力}者，鼎施葺施工。兴仆广湫隘，疏林撤翳蒙。至今山下路，冠盖仍憧憧。我来为此邑，坐阅三年穷。催科本自拙，抚字亦何功。惟有心如水，庶几踵前踪。适当岁初吉，敛板揖清风。来携一壶酒，谨致三酬恭。昔尝怀此念，今乃遂我衷。作诗留壁间，聊以写鄙悰。"},
{"poem_name": "送李九贬南阳", "poem_id": "shuangjiang_18234", "poem_class": "霜降", "poet_dynasty": "唐朝", "poet": "钱起", "poem": "玉柱金罍醉不欢，云山驿道向东看，鸿声断续暮天远，柳影萧疏秋日寒。霜降幽林沾蕙若，弦惊翰苑失鸳鸾。秋来回首君门阻，马上应歌行路难。"},
{"poem_name": "梨", "poem_id": "shuangjiang_72439", "poem_class": "霜降", "poet_dynasty": "宋朝", "poet": "苏轼", "poem": "霜降红梨熟，柔柯已不胜。未尝蠲夏渴，长见助春冰。"},
{"poem_name": "九日从宋公戏马台集送孔令诗", "poem_id": "shuangjiang_312904", "poem_class": "霜降", "poet_dynasty": "南北朝", "poet": "谢瞻", "poem": "风至授寒服，霜降休百工。繁林收阳彩，密苑解华丛。巢幕无留燕，遵渚有归鸿。轻霞冠秋日，迅商薄清穹。圣心眷嘉节，扬銮戾行宫。四筵沾芳醴，中堂起丝桐。扶光迫西汜，欢馀宴有穷。逝矣将归客，养素克有终。临流怨莫从，欢心叹飞蓬。"},
{"poem_name": "谪居", "poem_id": "shuangjiang_255027", "poem_class": "霜降", "poet_dynasty": "唐朝", "poet": "白居易", "poem": "面瘦头斑四十四，远谪江州为郡吏。逢时弃置从不才，未老衰羸为何事。火烧寒涧松为烬，霜降春林花委地。遭时荣悴一时间，岂是昭昭上天意。"},
{"poem_name": "题山中所有", "poem_id": "shuangjiang_328986", "poem_class": "霜降", "poet_dynasty": "明朝", "poet": "舒頔", "poem": "石芥藓麻紫蕨薇，破锦巾骨山栀垂。火流金铄锦袄子，霜降木落玉面狸。猪耳蕈供黄粟饭，猫锦笋煮红豆糜。泉声鸟语和音乐，山翁乐处无人知。"},
{"poem_name": "定情歌", "poem_id": "shuangjiang_187247", "poem_class": "霜降", "poet_dynasty": "汉朝", "poet": "张衡", "poem": "大火流兮草虫鸣，繁霜降兮草木零。秋为期兮时已征，思美人兮愁屏营。"},
{"poem_name": "白云阡为张祥卿作", "poem_id": "shuangjiang_307072", "poem_class": "霜降", "poet_dynasty": "元朝", "poet": "龚璛", "poem": "物外方絪缊，白云山之巅。匡庐下马坟，是家卜牛眠。人子岂不养，生人无百年。至今心眼孤，皎如香炉烟。人人有此云，回望俱可怜。霜降春雨濡，何独君拳拳。终身知孝慕，体受当归全。一举足出言，而亲长在前。因君与世人，死生安者天。不见南阳行，荒哉原巨先。但威太行险，勿羡怀英贤。"},
{"poem_name": "新营小斋凿地炉辄成五言三十七韵", "poem_id": "shuangjiang_115081", "poem_class": "霜降", "poet_dynasty": "宋朝", "poet": "欧阳修", "poem": "霜降百工休，居者皆入室。墐户畏初寒，开炉代温律。规模不盈丈，广狭足容膝。轩窗共幽窳，竹柏助蒙密。辛勤惭巧宦，穷贱守卑秩。无术政奚为，有年秋屡实。文书少期会，租讼省鞭抶。地僻与世疏，官闲得身佚。荆蛮苦卑陋，气候常台郁。天日每阴翳，风飙多凛凓。衰颜惨时晚，病骨知寒疾。蛮床倦晨兴，篮舆厌朝出。南山近樵采，僮仆免呵叱。御岁畜蹲鸱，馈客荐包橘。霜薪吹晶荧，石鼎沸啾唧。披方养丹砂，候节煎秋术。西邻有高士，轗轲卧蓬荜。鹤发善高谈，鲐背更炙熨。披裘屡相就，束縕亦时乞。传经伏生老，爱酒杨雄吃。晨灰暖余杯，夜火爆山粟。无言两忘形，相对或终日。微生慕刚毅，劲强早难屈。自从世俗牵，常恐天性失。仰兹微官禄，养此多病质。省躬由一言，无枉慕三黜。因知吏隐乐，渐使欲心窒。面壁或僧禅，倒冠聊酒逸。螟蛉轻二豪，一马齐万物。启期为乐三，叔夜不堪七。负薪幸有瘳，旧学颇思迷。兴亡阅今古，图籍罗甲乙。鲁册谨会盟，周公彖凶吉。详明左丘辩，驰骋马迁笔。金石互铿鍧，风云生倏忽。容尔一开卷，慨然时揜帙。浮沈恣其间，适若遂聱耴。吾居谁云陋，所得乃非一。五斗岂须惭，优游岁将毕。"},
{"poem_name": "壬戌九月·季秋甫强半", "poem_id": "shuangjiang_250108", "poem_class": "霜降", "poet_dynasty": "明朝", "poet": "王鏊", "poem": "季秋甫强半，霜降才应律。顽阴十日间，陡觉寒惨慄。填然忽惊雷，百虫破新蛰。雷声甫尔收，雪势陡然急。霏微晓方晴，淅沥暮仍密。吾闻阴阳交，寒暑不相入。如何冬夏令，并在秋之日。得非人事乖，无乃化工忒。巫咸去已远，那辨凶与吉。"},
{"poem_name": "予久客思归以秋光都似宦情薄山色不如归意浓·威凤巢深林", "poem_id": "shuangjiang_42299", "poem_class": "霜降", "poet_dynasty": "元朝", "poet": "仇远", "poem": "威凤巢深林，神龙潜巨壑。泥涂困蝼蚁，城市防弹{矢敫}。小草不自贵，已铸出山错。岂知甘苦淡，有味俱不恶。霜降水泽枯，岁晚木叶落。荣枯识寒暑，是非悟今昨。不见粘壁蜗，甘以退为乐。二休行且三，可但耐辱莫。"},
{"poem_name": "舟中杂纪·其十", "poem_id": "shuangjiang_184433", "poem_class": "霜降", "poet_dynasty": "元朝", "poet": "王冕", "poem": "老树转斜晖，人家水竹围。露深花气冷，霜降蟹膏肥。沽酒心何壮，看山思欲飞。操舟有吴女，双桨唱新归。"},
{"poem_name": "下瞿塘", "poem_id": "shuangjiang_108799", "poem_class": "霜降", "poet_dynasty": "明朝", "poet": "孙蕡", "poem": "我从前月来西州，锦官城下十日留。回船正值九九节，巫山巫峡风飕飕。人言滟滪大于马，瞿塘此时不可下。公家王事有程期，敢惮微躯作人鲊。人鲊瓮头翻白波，怒流触石为漩涡。柁公敲板助船客，破浪一撇如飞梭。滩声橹声历乱聒，紧摇手滑橹易脱。沿洄划转如旋风，半侧船头水花没。船头半没船尾高，水花作雨飞鬓毛。争牵百丈上崖谷，舟子快捷如猿猱。拢船把酒聊自劳，因笑轻生博奇好。吟诗未解追谪仙，天遣经行蜀中道。巴东东下想安流，便指归州向峡州。船到岳阳应渐稳，洞庭霜降水如油。"},
{"poem_name": "秋山行旅", "poem_id": "shuangjiang_232992", "poem_class": "霜降", "poet_dynasty": "明朝", "poet": "王恭", "poem": "客路青山外，萧条尽白云。猿啼山寂寂，霜降叶纷纷。野寺鸣烟磬，空林带夕曛。望乡心未已，残笛不堪闻。"},
{"poem_name": "观渔行", "poem_id": "shuangjiang_299444", "poem_class": "霜降", "poet_dynasty": "宋朝", "poet": "孙岩", "poem": "霜降平湖鉴群象，中有黄鱼几一丈。渔师早已中豪家，今旦连舟布新网。东西南北三重围，围形渐缩如小池。孟获身穷吕布窘，尚许性命延斯须。旧与鳟鲂同出入，尔暇悲怜祸相及。日斜创甚上平沙，两岸居人如堵立。渺渺腥风吹水云，卖鱼沽酒赛湖神，醉来预唱江南春。"},
{"poem_name": "己未端四复初以村居述怀及午日书事见示因次其韵·其二", "poem_id": "zongzi_350568", "poem_class": "粽子", "poet_dynasty": "元朝", "poet": "凌云翰", "poem": "节物惊心易感人，枇杷黄熟雨初匀。新醪若得频刍瓮，旧服何妨重补纫。门插艾枝成故事，粽包菰叶送比邻。村居此日方泥泞，奇字谁能问子云。"},
{"poem_name": "偈颂一百零二首·紫芝峰下", "poem_id": "zongzi_126275", "poem_class": "粽子", "poet_dynasty": "宋朝", "poet": "释绍昙", "poem": "紫芝峰下，小小山居。家风淡薄，堂供萧疏。茭粽叶包蒸米饭，野山茶点石菖蒲。天中令节，不用书符。"},
{"poem_name": "端午词·内廷·一一雕盘分楚粽", "poem_id": "zongzi_166930", "poem_class": "粽子", "poet_dynasty": "宋朝", "poet": "晏殊", "poem": "一一雕盘分楚粽，重重团扇画秦娥。宫闱百福逢嘉序，万户千门喜气多。"},
{"poem_name": "过邻家·老病在臂踝", "poem_id": "zongzi_54065", "poem_class": "粽子", "poet_dynasty": "宋朝", "poet": "陆游", "poem": "老病在臂踝，终日不喜动，溪云忽过前，袖手以目送。今晨光景佳，霁色入鸟哢，驾言出柴荆，暂作湖山梦。东村望鹤巢，西阜过獾峒。父老意欣然，为我拨春瓮，岂惟浇舌燥，亦用软脚痛。形骸去绳检，谈笑得少纵。吴蚕初上簇，陂稻亦己种。端五数日间，更约同解粽。"},
{"poem_name": "送山甫铨试二首并寄强甫·二昆南北各驱驰", "poem_id": "zongzi_47557", "poem_class": "粽子", "poet_dynasty": "宋朝", "poet": "刘克庄", "poem": "二昆南北各驱驰，季复随君试有司。蕃衍皆因先世积，荒嬉端为乃翁慈。争名古有笞儿语，任运吾无责子诗。万一原夫能末缀，采蒲裹粽待归期。"},
{"poem_name": "病中不复问节序，四遇重阳，既不能登高，又", "poem_id": "zongzi_87651", "poem_class": "粽子", "poet_dynasty": "宋朝", "poet": "范成大", "poem": "四时变迁翻覆手，百卉于人亦何有？骚客颠诗亦狂酒，强惜黄花爱重九。少年习气似陶公，采采金英满衣袖。携壶木末最关情，欹帽风前几搔首。馋吻偏怜粽栗香，新衣不管囊萸臭。贪将节物趁遨头，肯向宾筵称病叟。如今衰飒悟空华，现在去来飞电走。登临旧迹如梦断，觞咏故人多骨朽。百年长短随隙驹，万化陈新直篘狗。不堪把玩堪一笑，安用岁时歌拊缶。家人亦复探新篘，插花洗醆为翁寿。蒲团困坐眼慵开，莫把故情看老丑。挽须儿女太痴生，更问今年有诗否。"},
{"poem_name": "初夏·已过浣花天", "poem_id": "zongzi_52072", "poem_class": "粽子", "poet_dynasty": "宋朝", "poet": "陆游", "poem": "已过浣花天，行开解粽筵。店沽浮蜡酒，步檥载秧船。古俗交情久，丰年乐事偏。出波蓴菜滑，上市鮆鱼鲜。僧阁梅山麓，渔扉禹庙壖。丹青不可画，得句一欣然。"},
{"poem_name": "长律十四韵送彭公权教授还永新", "poem_id": "zongzi_348999", "poem_class": "粽子", "poet_dynasty": "明朝", "poet": "刘崧", "poem": "六千里外燕山客，白发还乡遂苦心。杨柳堠边风一叶，胡桃园里雪千林。路经齐楚冰犹壮，春到湖山暖渐深。龙庙读碑山窈窈，神冈分棹水沉沉。行寻梅洞跻危石，笑指荷峰数近岑。弟妹入门惊老色，邻儿候马识乡音。新城桃李从头看，故冢松楸逐处寻。竹底扫云安坐榻，花间载酒濯尘襟。糁盐芋粽朝供饤，下豉莼羹早溉鬵。定解狐裘披白苧，更从鸡黍饭黄金。山游曳杖应行乐，乡饮当筵亦醉吟。此日衣冠还旧俗，他年图画记斯今。茶园江馆曾题句，松室山房昔挂琴。我亦十年离旧隐，烦君一一访登临。"},
{"poem_name": "借功明位", "poem_id": "qiufen_99578", "poem_class": "秋分", "poet_dynasty": "宋朝", "poet": "释正觉", "poem": "苹末风休夜正央，水天虚碧共秋分。月船不犯东西岸，须信篙人用意良。"},
{"poem_name": "采桑子·五月六日", "poem_id": "zongzi_100183", "poem_class": "粽子", "poet_dynasty": "清朝", "poet": "朱彝尊", "poem": "携来九子同心粽，蒲酒犹深。夜帐轻容，续命丝长针再缝。须知后会浑无据，难道相逢。十二巫峰，峡雨轻回第四重。"},
{"poem_name": "偈颂一百三十六首·五五午时书", "poem_id": "zongzi_290599", "poem_class": "粽子", "poet_dynasty": "宋朝", "poet": "释惟一", "poem": "五五午时书，妖邪尽扫除。一堂风悄悄，千古意如如。蒲饮先春雪，粽餐明月珠。舌头如具眼，醉饱乐无余。"},
{"poem_name": "癸未中秋", "poem_id": "qiufen_160129", "poem_class": "秋分", "poet_dynasty": "宋朝", "poet": "杨公远", "poem": "凉入郊墟暑渐微，奈何节序暗推移。景逢三五秋分夜，光异寻常月满时。按舞霓裳仙绰约，长舂灵药兔迷离。广寒宫桂花空发，近世无人折一枝。"},
{"poem_name": "中秋前一夕雨过黎惟敬山房", "poem_id": "qiufen_335348", "poem_class": "秋分", "poet_dynasty": "明朝", "poet": "梁有誉", "poem": "青山阒寂偶寻君，斗酒哀歌思不群。天上阴晴浑莫定，人间弦管转愁闻。梧桐声急千家雨，岩壑寒生四壁云。明夜月圆谁共看，露荷风竹对秋分。"},
{"poem_name": "送僧归金山寺", "poem_id": "qiufen_19644", "poem_class": "秋分", "poet_dynasty": "唐朝", "poet": "马戴", "poem": "金陵山色里，蝉急向秋分。迥寺横洲岛，归僧渡水云。夕阳依岸尽，清磬隔潮闻。遥想禅林下，炉香带月焚。"},
{"poem_name": "宫词·金盘碧粽裹雕菰", "poem_id": "zongzi_282192", "poem_class": "粽子", "poet_dynasty": "宋朝", "poet": "王仲修", "poem": "金盘碧粽裹雕菰，九节菖蒲渍玉壶。拓地直临四海岸，朱书无用辟兵符。"},
{"poem_name": "铜陵县端午日寄兄弟二首·寄经父", "poem_id": "zongzi_148086", "poem_class": "粽子", "poet_dynasty": "宋朝", "poet": "孔武仲", "poem": "柳浦移舟带雨行，奔波南北是平生。忽惊佳节临端午，还记当年客禁城。丹杏饤盘深簇火，碧醪倾盏酽堆饧。菖薄角粽俱如旧，何事樽前醉不成。"},
{"poem_name": "寄陆子和", "poem_id": "qiufen_245976", "poem_class": "秋分", "poet_dynasty": "明朝", "poet": "宗臣", "poem": "江门一别又秋分，何处风烟不忆君。久客衣裳鹑自结，旧游尺素雁为群。十年世路雕青鬓，三叹斯人卧白云。羽翼南溟最相近，未须重勒北山文。"},
{"poem_name": "以湖州酥秀州木犀面油太和石本观音像送莫万·天教桂蕊擅秋分", "poem_id": "qiufen_70579", "poem_class": "秋分", "poet_dynasty": "宋朝", "poet": "赵蕃", "poem": "天教桂蕊擅秋分，只道非秋无复存。底事兰开梅落际，忽于膏饰见追魂。"},
{"poem_name": "三用韵十首·屋头明月上。此夕又秋分。千里人", "poem_id": "qiufen_159842", "poem_class": "秋分", "poet_dynasty": "宋朝", "poet": "杨公远", "poem": "屋头明月上。此夕又秋分。千里人俱共，三杯酒自醺。河清疑有水，夜永喜无云。桂树婆娑影，天香满世间。"},
{"poem_name": "老人星", "poem_id": "qiufen_16544", "poem_class": "秋分", "poet_dynasty": "宋朝", "poet": "赵蕃", "poem": "大史占南极，秋分见寿星。增辉延宝历，发曜起祥经。灼烁依狼地，昭彰近帝庭。高悬方杳杳，孤白乍荧荧。应见光新吐，休征德自形。既能符圣祚，从此表遐龄。"},
{"poem_name": "夜喜贺兰三见访", "poem_id": "qiufen_7540", "poem_class": "秋分", "poet_dynasty": "唐朝", "poet": "贾岛", "poem": "漏钟仍夜浅，时节欲秋分。泉聒栖松鹤，风除翳月云。踏苔行引兴，枕石卧论文。即此寻常静，来多只是君。"},
{"poem_name": "八月十五日秋分是日又社", "poem_id": "qiufen_224996", "poem_class": "秋分", "poet_dynasty": "宋朝", "poet": "刘攽", "poem": "秋分当月半，望魄复宵中。难得良辰并，仍将吉戊同。高楼连卜夜，浊酒任治聋。注想乘槎客，何如击壤翁。"},
{"poem_name": "无言师还道院求诗", "poem_id": "qiufen_227337", "poem_class": "秋分", "poet_dynasty": "宋朝", "poet": "赵师秀", "poem": "师已无言矣，今吾何所云。惟知佛照子，曾管雁山云。天下闲为宝，人间热似焚。筠州郡斋近，安坐过秋分。"},
{"poem_name": "秋夜", "poem_id": "qiufen_334761", "poem_class": "秋分", "poet_dynasty": "明朝", "poet": "陶安", "poem": "秋分气初爽，灯火新照夜。蟋蟀在我宇，鹿豕过檐下。商飙戛松竹，声乐殷韶夏。旅人叹空室，听此稍慰藉。四时寒暑代，秋凄殊可讶。山川变寂寥，草木动衰谢。况乃尚殊方，未得税星驾。自非疆宽夷，郁结莫倾写。命途有或然，意欲问造化。苍然默无语，列纬芒彩射。漫漫未能旦，天地一邸舍。"},
{"poem_name": "秋分前三日偶成", "poem_id": "qiufen_37760", "poem_class": "秋分", "poet_dynasty": "宋朝", "poet": "释文珦", "poem": "秋光几一增，在候已无雷。显气凝为露，嘉禾秀出胎。燕衔余暑去，虫唤嫩寒来。泡影非能久，流光又苦催。"},
{"poem_name": "题翠岩寺", "poem_id": "shamo_2527", "poem_class": "沙漠", "poet_dynasty": "宋朝", "poet": "岳飞", "poem": "秋风江上驻王师， 暂向云山蹑翠微。忠义必期清耳水， 功名直欲镇边圻。山林啸聚何劳取， 沙漠群凶定破机。行复三关迎二圣， 金酋席卷尽擒归。"},
{"poem_name": "塞下", "poem_id": "shamo_232975", "poem_class": "沙漠", "poet_dynasty": "明朝", "poet": "王恭", "poem": "万马防秋急，三边杀气昏。鸣笳双雁落，伐鼓夜兵屯。月照黄沙碛，风乾白草原。空持三尺剑，白首未承恩。"},
{"poem_name": "燕歌行", "poem_id": "shamo_105", "poem_class": "沙漠", "poet_dynasty": "唐朝", "poet": "高适", "poem": "开元二十六年，客有从御史大夫张公出塞而还者，作《燕歌行》以示适，感征戍之事，因而和焉。汉家烟尘在东北，汉将辞家破残贼，男儿本自重横行，天子非常赐颜色。摐金伐鼓下榆关，旌旗逶迤碣石间。校尉羽书飞瀚海，单于猎火照狼山。山川萧条极边土，胡骑凭陵杂风雨。战士军前半死生，美人帐下犹歌舞！大漠穷秋塞草腓，孤城落日斗兵稀。身当恩遇恒轻敌，力尽关山未解围。铁衣远戍辛勤久，玉箸应啼别离后。少妇城南欲断肠，征人蓟北空回首。边庭飘飖那可度，绝域苍茫更何有？杀气三时作阵云，寒声一夜传刁斗。相看白刃血纷纷，死节从来岂顾勋？君不见沙场征战苦，至今犹忆李将军。"},
{"poem_name": "题女真猎骑图·白草原头闻雁声", "poem_id": "shamo_206528", "poem_class": "沙漠", "poet_dynasty": "元朝", "poet": "郯韶", "poem": "白草原头闻雁声，黄沙碛里马蹄轻。举头忽见边城月，倒著丝鞭不肯行。"},
{"poem_name": "驻马听·吹", "poem_id": "shamo_508", "poem_class": "沙漠", "poet_dynasty": "元朝", "poet": "白朴", "poem": "裂石穿云，玉管宜横清更洁。霜天沙漠，鹧鸪风里欲偏斜。凤凰台上暮云遮，梅花惊作黄昏雪。人静也，一声吹落江楼月。"},
{"poem_name": "留别于十一兄逖裴十三游塞垣", "poem_id": "shamo_2306", "poem_class": "沙漠", "poet_dynasty": "唐朝", "poet": "李白", "poem": "太公渭川水，李斯上蔡门。钓周猎秦安黎元，小鱼鵕兔何足言。天张云卷有时节，吾徒莫叹羝触藩。于公白首大梁野，使人怅望何可论。既知朱亥为壮士，且愿束心秋毫里。秦赵虎争血中原，当去抱关救公子。裴生览千古，龙鸾炳文章。悲吟雨雪动林木，放书辍剑思高堂。劝尔一杯酒，拂尔裘上霜。尔为我楚舞，吾为尔楚歌。且探虎穴向沙漠，鸣鞭走马凌黄河。耻作易水别，临岐泪滂沱。"},
{"poem_name": "塞下曲六首", "poem_id": "shamo_1798", "poem_class": "沙漠", "poet_dynasty": "唐朝", "poet": "李白", "poem": "其一五月天山雪，无花只有寒。笛中闻折柳，春色未曾看。晓战随金鼓，宵眠抱玉鞍。愿将腰下剑，直为斩楼兰。其二天兵下北荒，胡马欲南饮。横戈从百战，直为衔恩甚。握雪海上餐，拂沙陇头寝。何当破月氏，然后方高枕。其三骏马似风飙，鸣鞭出渭桥。弯弓辞汉月，插羽破天骄。阵解星芒尽，营空海雾消。功成画麟阁，独有霍嫖姚。其四白马黄金塞，云砂绕梦思。那堪愁苦节，远忆边城儿。萤飞秋窗满，月度霜闺迟。摧残梧桐叶，萧飒沙棠枝。无时独不见，流泪空自知。其五塞虏乘秋下，天兵出汉家。将军分虎竹，战士卧龙沙。边月随弓影，胡霜拂剑花。玉关殊未入，少妇莫长嗟。其六烽火动沙漠，连照甘泉云。汉皇按剑起，还召李将军。兵气天上合，鼓声陇底闻。横行负勇气，一战净妖氛。"},
{"poem_name": "信安王幕府诗", "poem_id": "shamo_11415", "poem_class": "沙漠", "poet_dynasty": "唐朝", "poet": "高适", "poem": "云纪轩皇代，星高太白年。庙堂咨上策，幕府制中权。盘石藩维固，升坛礼乐先。国章荣印绶，公服贵貂蝉。乐善旌深德，输忠格上玄。剪桐光宠锡，题剑美贞坚。圣祚雄图广，师贞武德虔。雷霆七校发，旌旆五营连。华省征群乂，霜台举二贤。岂伊公望远，曾是茂才迁。并秉韬钤术，兼该翰墨筵。帝思麟阁像，臣献柏梁篇。振玉登辽甸，摐金历蓟壖。度河飞羽檄，横海泛楼船。北伐声逾迈，东征务以专。讲戎喧涿野，料敌静居延。军势持三略，兵戎自九天。朝瞻授钺去，时听偃戈旋。大漠风沙里，长城雨雪边。云端临碣石，波际隐朝鲜。夜壁冲高斗，寒空驻彩旃。倚弓玄兔月，饮马白狼川。庶物随交泰，苍生解倒悬。四郊增气象，万里绝风烟。关塞鸿勋著，京华甲第全。落梅横吹后，春色凯歌前。直道常兼济，微才独弃捐。曳裾诚已矣，投笔尚凄然。作赋同元淑，能诗匪仲宣。云霄不可望，空欲仰神仙。"},
{"poem_name": "水墨松石", "poem_id": "shamo_30590", "poem_class": "沙漠", "poet_dynasty": "唐朝", "poet": "方干", "poem": "三世精能举世无，笔端狼藉见功夫。添来势逸阴崖黑，泼处痕轻灌木枯。垂地寒云吞大漠，过江春雨入全吴。兰堂坐久心弥惑，不道山川是画图。"},
{"poem_name": "木兰花·乙卯吴兴寒食", "poem_id": "liuxu_1711", "poem_class": "柳絮", "poet_dynasty": "宋朝", "poet": "张先", "poem": "龙头舴艋吴儿竞，笋柱秋千游女并。芳洲拾翠暮忘归，秀野踏青来不定。行云去后遥山暝，已放笙歌池院静。中庭月色正清明，无数杨花过无影。"},
{"poem_name": "春暮咏怀寄集贤韦起居衮", "poem_id": "liuxu_31138", "poem_class": "柳絮", "poet_dynasty": "唐朝", "poet": "郑谷", "poem": "寂寂风帘信自垂，杨花笋箨正离披。长安一夜残春雨，右省三年老拾遗。坐看群贤争得路，退量孤分且吟诗。五湖烟网非无意，未去难忘国士知。"},
{"poem_name": "花心动·柳", "poem_id": "liuxu_24155", "poem_class": "柳絮", "poet_dynasty": "宋朝", "poet": "吴文英", "poem": "十里东风，袅垂杨、长似舞时腰瘦。翠馆朱楼，紫陌青门，处处燕莺晴昼。乍看摇曳金丝细，春浅映、鹅黄如酒。嫩阴里，烟滋露染，翠娇红溜。此际雕鞍去久。空追念邮亭，短枝盈首。海角天涯，寒食清明，泪点絮花沾袖。去年折赠行人远，今年恨、依然纤手。断肠也，羞眉画应未就。"},
{"poem_name": "采桑子·群芳过后西湖好", "poem_id": "liuxu_442", "poem_class": "柳絮", "poet_dynasty": "宋朝", "poet": "欧阳修", "poem": "群芳过后西湖好，狼籍残红，飞絮濛濛。垂柳阑干尽日风。笙歌散尽游人去，始觉春空。垂下帘栊，双燕归来细雨中。"},
{"poem_name": "三月十日流杯亭", "poem_id": "liuxu_5344", "poem_class": "柳絮", "poet_dynasty": "唐朝", "poet": "李商隐", "poem": "身属中军少得归，木兰花尽失春期。偷随柳絮到城外，行过水西闻子规。"},
{"poem_name": "水龙吟·次韵章质夫杨花词", "poem_id": "liuxu_362", "poem_class": "柳絮", "poet_dynasty": "宋朝", "poet": "苏轼", "poem": "似花还似非花，也无人惜从教坠。抛家傍路，思量却是，无情有思。萦损柔肠，困酣娇眼，欲开还闭。梦随风万里，寻郎去处，又还被莺呼起。不恨此花飞尽，恨西园，落红难缀。晓来雨过，遗踪何在？一池萍碎。春色三分，二分尘土，一分流水。细看来，不是杨花，点点是离人泪。"},
{"poem_name": "锁窗寒·春思", "poem_id": "liuxu_1918", "poem_class": "柳絮", "poet_dynasty": "宋朝", "poet": "王沂孙", "poem": "趁酒梨花，催诗柳絮，一窗春怨。疏疏过雨，洗尽满阶芳片。数东风、二十四番，几番误了西园宴。认小帘朱户，不如飞去，旧巢双燕。曾见，双蛾浅。自别后多应，黛痕不展。扑蝶花阴，怕看题诗团扇。试凭他、流水寄情，溯红不到春更远。但无聊、病酒厌厌，夜月荼縻院。"},
{"poem_name": "生查子·寒食不多时", "poem_id": "lihua_2474", "poem_class": "梨花", "poet_dynasty": "宋朝", "poet": "朱淑真", "poem": "寒食不多时，几日东风恶。无绪倦寻芳，闲却秋千索。玉减翠裙交，病怯罗衣薄。不忍卷帘看，寂寞梨花落。"},
{"poem_name": "酬和元九东川路诗十二首·江岸梨花", "poem_id": "lihua_8064", "poem_class": "梨花", "poet_dynasty": "唐朝", "poet": "白居易", "poem": "梨花有思缘和叶，一树江头恼杀君。最似孀闺少年妇，白妆素袖碧纱裙。"},
{"poem_name": "寒食·峡云烘日欲成霞", "poem_id": "lihua_52735", "poem_class": "梨花", "poet_dynasty": "宋朝", "poet": "陆游", "poem": "峡云烘日欲成霞，瀼水成纹浅见沙。又向蛮方作寒食，强持扈酒对梨花。物如巢燕年年客，心羡游僧处处家。赖有春风能领略，一生相伴遍天涯。"},
{"poem_name": "凭栏人·春思", "poem_id": "lihua_833", "poem_class": "梨花", "poet_dynasty": "元朝", "poet": "乔吉", "poem": "淡月梨花曲槛傍，清露苍苔罗袜凉。恨他愁断肠，为他烧夜香。"},
{"poem_name": "和韵胡希圣湖上", "poem_id": "lihua_42909", "poem_class": "梨花", "poet_dynasty": "元朝", "poet": "仇远", "poem": "连作湖山五日游，沙鸥惯识木兰舟。清明寒食荒城晚，燕子梨花细雨愁。赐火恩荣皆旧梦，禁烟风景似初秋。凤丝龙竹繁华意，犹为西林落日留。"},
{"poem_name": "己酉清明", "poem_id": "lihua_108482", "poem_class": "梨花", "poet_dynasty": "明朝", "poet": "贝琼", "poem": "白筼衣鲜紫骝马，清明酌酒梨花下。马蹄一去不复来，梨花又见清明开。城南城北多新墓，日落啼鸦满高树。有酒谁浇千岁魂，子孙尽发濠州住。主人更劝金叵罗，阿蛮起舞玲珑歌，生前不饮君如何。"},
{"poem_name": "杂剧·迷青琐倩女离魂", "poem_id": "lihua_23726", "poem_class": "梨花", "poet_dynasty": "元朝", "poet": "郑光祖", "poem": "楔子（旦扮夫人引从人上，诗云）花有重开日，人无再少年。休道黄金贵，安乐最值钱。老身姓李，夫主姓张，早年间亡化已过。止有一个女孩儿，小字倩女，年长一十七岁。孩儿针指女工，饮食茶水，无所不会。先夫在日，曾与王同知家指腹成亲，王家生的是男，名唤王文举。此生年纪今长成了，闻他满腹文章，尚未娶妻。老身也曾数次寄书去，孩儿说要来探望老身，就成此亲事。下次小的每，门首看着，若孩儿来时，报的我知道。（正末扮王文举上，云）黄卷青灯一腐儒，三槐九棘位中居。世人只说文章贵，何事男儿不读书。小生姓王，名文举。先父任衡州同知，不幸父母双亡。父亲存日，曾与本处张弼指腹成亲，不想先母生了小生，张宅生了一女，因伯父下世，不曾成此亲事。岳母数次寄书来问。如今春榜动，选场开，小生一者待往长安应举，二者就探望岳母，走一遭去。可早来到也。左右，报复去，道有王文举在于门首。（从人报科，云）报的夫人知道：外边有一个秀才，说是王文举。（夫人云）我语未悬口，孩儿早到了。道有请。（做见科）（正末云）孩儿一向有失探望，母亲请坐。受你孩儿几拜。（做拜科）（夫人云）孩儿请起，稳便。（正末云）母亲，你孩儿此来，一者拜侯岳母，二者上朝进取去。（夫人云）孩儿请坐。下次小的每，说与梅香，绣房中请出小姐来，拜哥哥者。（从人云）理会的，后堂传于小姐，老夫人有请。（正旦引梅香上，云）妾身姓张，小字倩女，年长一十七岁。不幸父亲亡逝已过。父亲在日，曾与王同知指腹成亲，后来王宅生一子是王文举，俺家得了妾身。不想王生父母双亡，不曾成就这门亲事。今日母亲在前厅上呼唤，不知有甚事，梅香，跟我见母亲去来。（梅香云）姐姐行动些。（做见科）（正旦云）母亲唤您孩儿有何事？（夫人云）孩儿，向前拜了你哥哥者。（做拜科）（夫人云）孩儿，这是倩女小姐。且回绣房中去。（正旦出门科，云）梅香，咱那里得这个哥哥来？（梅香）姐姐，你不认的他？则他便是指腹成亲的王秀才。（正旦云）则他便是王生？俺母亲着我拜为哥哥，不知主何意也呵？（唱）【仙吕】【赏花时】他是个矫帽轻衫小小郎，我是个绣帔香车楚楚娘，恰才貌正相当。俺娘向阳台路上，高筑起一堵雨云墙。【幺篇】可待要隔断巫山窈窕娘，怨女鳏男各自伤。不争你左使着一片黑心肠，你不拘箝我倒不想，你把我越间阻。越思量。（同梅香下）（夫人云）下次小的每，打扫书房。着孩儿安下，温习经史，不要误茶饭。（正末云）母亲，休打扫书房，您孩儿便索长行，住师应举去也。（夫人云）孩儿，雎邢一两日，行程也未迟哩。（诗云）试期尚远莫心焦，且在寒家过几朝。（正末诗云）只为禹门浪暖催人去，因此匆匆未敢问桃夭。第一折（正旦引梅香上，云）妾身倩女，自从见了王生，神魂驰荡。谁想俺母亲悔了这亲事，着我拜他做哥哥，不知主何意思？当此秋景，是好伤感人也呵！（唱）【仙吕】【点绛唇】捱彻凉宵，疯然惊觉，纱窗晓。落叶萧萧，满地无人扫。【混江龙】可正是暮秋天道，尽收拾心事上眉梢，镜台儿何曾览照，绣针儿不待拈着。常夜坐窗前烛影昏，一任晚妆楼上月儿高。俺本是乘鸾艳质，他须有中雀丰标。苦被煞尊堂间阻，争把俺情义轻抛。空误了幽期密约，虚过了月夕花朝。无缘配合，有分煎熬。情默默难解自无聊，病恹恹则怕知道。窥之远，天宽地窄；染之重，梦断魂劳！(梅香云)姐姐，你省可里烦恼。（正旦云）梅香，似这等，几时是了也？（唱）【油葫芦】他不病倒，我猜着敢消瘦了。被拘箝的不忿心，教他怎动脚？虽不是路迢迢，早情随着云渺渺，泪洒做雨潇潇。不能勾榜阑干数曲湖山靠，恰便似望天涯一点青山小。（带云）秀才他寄来的诗，也埋怨俺娘哩。（唱）他多管是意不平，自发扬，心不遂，闲缀作，十分的卖风骚，显秀丽，夸才调。我这里详句法，看挥毫。【天下乐】只道读书人志气高，元来这凄凉，甚日了。想俺这孤男寡女忒命薄。我安排着鸳鸯宿，锦被香；他盼望着鸾凤鸣，琴瑟调；怎做得蝴蝶飞，锦树绕。（梅香云）姐姐，那王秀才生的一表人物，聪明浪子，论姐姐这个模样，正和王秀才是一对儿。姐姐，且宽心，省烦恼，（正旦云）梅香，似这般，如之奈何也！（唱）【那吒令】我一年一日过了，团圆日子较少；三十三天觑了，离恨天最高；四百四病害了，相思病怎熬。（带云）他如今待应举去呵！（唱）千里将凤阙攀，一举把龙门跳，接丝鞭，总是娇娆。（梅香云）姐姐，那王生端的内才外才相称也。（正旦唱）【鹊踏枝】据胸次，那英豪；论人品，更清高。他管跳出黄尘，走上青霄。又不比闹清晓，茅檐燕雀；他是掣风涛，混海鲸鳌。(带云)梅香，那书生呵！（唱）【寄生草】他拂索楮，鹅溪茧，蘸中山玉免毫。不弱如骆宾王夜作论天表，也不让李太白醉写平蛮稿，也不比汉相如病受征贤诏。他辛勤十年书剑洛阳城，决峥嵘一朝冠盖长安道。（梅香云）姐姐，王生今日就要上朝应举去，老夫人着俺折柳亭与哥哥送路哩。（正旦云）梅香，咱折柳亭与王生送路去来。（同下）（正末同夫人上，云）母亲，今日是吉日良辰，孩儿便索长行，往京师进取去也。（夫人云）孩儿，你既是要行，我在这折柳亭上与你饯行。小的每，请小姐来者。（正旦引梅香上，云）母亲，孩儿来了也。（夫人云）孩儿，今日在这折柳亭与你哥哥送路，你把一杯酒者。（正旦云）理会的。（把酒科，云）哥哥，满饮一杯。（正末饮科，云）母亲，你孩儿今日临行，有一言动问：当初先父母曾与母亲指腹成亲，俺母亲生下小生，母亲添了小小姐。后来小生父母双亡以兄妹称呼，不知主何意？小生不敢自专，母亲尊鉴不错。（夫人云）孩儿，你也说的是。老身为何以兄妹相呼？俺家三辈儿不招白衣秀士。想你学成满腹文章，未曾进取功各。你如今上京师，但得一官半职，回来成此亲事，有何不可？（正末云）既然如此，索是谢了母亲，便索长行去也。（正旦云）哥哥，你若得了官时，是必休别接了丝鞭者！（正末云）小姐但放心，小生得了官时，便来成此亲事也。（正末云）好是难分别也呵！【村里迓鼓】则他这渭城朝雨，洛阳残照。虽不唱阳关曲本，今日来祖送长安年少，兀的不取次弃舍，等闲抛掉，因而零落！（做叹科，云）哥哥！（唱）恰楚泽深，秦关杳，秦华高。叹人生，离多会少！（正末云）小姐，我若为了官呵，你就是夫人县君也。（正旦唱）【元和令】杯中酒，和泪酌；心间事，对伊道。似长亭折柳赠柔条，哥哥，你休有上梢没下梢。从今虚度可怜宵，奈离愁不了！（正末云）往日小生也曾挂念来！（正旦云）今日更凄凉也！（唱）【上马娇】竹窗外响翠梢，苔砌下深绿草，书舍顿萧条，故园悄悄无人到。恨怎消，此际最难煞！【游四门】抵多少彩云声断紫鸾箫，今夕何处系兰桡。片帆休遮，西风恶，雪卷浪淘淘。岸影高，千里水云飘。【胜葫芦】你是必休做了冥鸿惜羽毛。常言道：好事不坚牢。你身去休教心去了。对郎君低告，恰梅香报道，恐怕母亲焦。（夫人云）梅香，看车儿着小姐回去。（梅香云）姐姐，上车儿者。（正末云）小姐请回，小生便索长行也。（正旦唱）【后庭花】我这里翠帘车先控着，他那里黄金镫懒去挑。我泪湿香罗袖，他鞭垂碧玉梢。望迢迢堆满西风古道，想急煎煎人多情人去了，和青湛湛天有情天亦老。俺气氲氲喟然声不定交，助疏刺刺动羁怀风乱扫，滴扑簌簌界残妆粉泪抛，洒细濛濛浥香尘暮雨飘。【柳叶儿】见淅零零满江千楼阁，我各剌剌坐车儿懒去桥，他矻蹬蹬马蹄儿倦上皇州道。我一望望伤怀抱，他一步步待回镳，早一程程水远山遥。（正末云）小姐放心，小生得了官，便来取你，小姐请上车儿回去罢。（正旦唱）【赚煞】从今后只合题恨写芭蕉，不索占梦揲蓍草。有甚心肠，更珠围以饶。我这一点真情魂缥渺，他去后，不离了前后周遭。厮随着司马题桥，也不指望驷马高车显荣耀。不争把琼姬弃却，比及盼子高来到，早辜负了碧桃花下凤鸾交。（同梅香下）（正末云）你孩儿则今日拜别了母亲，便索长行也。左右，将马来，则今日进取功名，走一遭去。（下）（夫人云）王秀才去了也，等他得了官回来，成就这门亲事，未为迟哩。（下）第二折（夫人慌上，云）欢喜未尽，烦恼又来。自从倩女孩儿在折柳亭与王秀才送路，辞别回家，得其疾病，一卧不起。请的医人看治，不得痊可，十分沉重，如之奈何？则怕孩儿思想汤水吃，老身亲自去绣房中探望一遭去来。（下）（正末上，云）小生王文举，自与小姐在折柳亭相别，使小生切切于怀，放心不下。今舣舟江岸，小生横琴于膝，操一曲以适闷咱。（做抚琴科）（正旦别扮离魂上，云）妾身倩女，自与王生相别，思想的无奈，不如跟他同去，背着母亲，一径的赶来。王生也，你只管去了，争知我如何过遣也呵！（唱）【越调】【斗鹌鹑】人去阳台，云归楚峡。不争他江渚停舟，几时得门庭过马？悄悄冥冥，潇潇洒洒。我这里踏岸沙，步月华；我觑这万水千山，都只在一时半霎。【紫花儿序】想倩女心间离恨，赶王生柳外兰舟，似盼张骞天上浮槎。汗溶溶琼珠莹脸，乱松松云髻堆鸦，走的我筋力疲乏。你莫不夜泊秦淮卖酒家？向断桥西下，疏剌剌秋水菰蒲，冷清清明月芦花。（云）走了半日，来到江边，听的人语喧闹，我试觑咱。（唱）【小桃红】我蓦听得马嘶人语喧哗，掩映在垂杨下，唬的我心头丕丕那惊怕，原来是响王吉王吉榔板捕鱼虾。我这里须风悄悄听沉罢，趁着这厌厌露华，对着这澄澄月下，惊的那呀、呀、呀寒雁起平沙。【调笑令】向沙堤款踏，莎草带霜滑；掠湿湘裙翡翠纱，抵多少苍苔露冷凌波袜。看江上晚来堪画，玩冰壶潋滟天上下，似一片碧玉无瑕。【秃厮儿】你觑远浦孤鹬落霞，枯藤老树昏鸦。听长笛一声何处发，歌欸乃，橹咿哑。（云）兀那船头上琴声响，敢是王生？我试听咱。（唱）【圣药王】近蓼洼，缆钓槎，有折蒲衰柳老蒹葭；傍水凹，折藕芽，见烟笼寒水月笼沙，茅舍两三家。（正末云）这等夜深，只听得岸上女人声音，好似我倩女小姐，我试问一声波。（做问科，云）那壁不是倩女小姐么？这早晚来此怎的？（魂旦相见科，云）王生也，我背着母亲，一径的赶将你来，咱同上去罢。（正末云）小姐，你怎生直赶到这里来？（魂旦唱）【麻郎儿】你好是舒心的伯牙，我做了没路的浑家。你道我为甚么私离绣榻，待和伊同走天涯。（正末云）小姐是车儿来，是马儿来？（魂旦唱）【幺】把、咱家、走乏，比及你远赴京华。薄命妾为伊牵挂，思量心几时撇下。【络丝娘】你抛闪咱，比及见咱，我不瘦杀，多应害杀。（正末云）若老夫人知道怎了也？（魂旦唱）他若是赶上咱，待怎么？常言道：做着不怕。（正末做怒科，云）古人云：聘则为妻，奔则为妾。老夫人许了亲事，待小生得官回来，谐两姓之好，却不名正言须！你袅私自赶来，有玷风化，是何道理？（魂旦唱）【紫花儿序】只道你急煎煎趱登程路，元来是闷沉沉困倚琴书，怎不教我痛煞煞泪湿湿琵琶。有甚心着雾鬓轻笼蝉翅，双眉淡扫宫鸦，以落絮飞花。谁待问出外争如只在家，更无多话，愿秋风驾百尺高帆，尽春光付一树铅华。（云）王秀才，赶你不为别，我只防你一件。（正末云）小姐防我那一件来？（魂旦唱）【东原乐】你若是赴御宴琼林罢，媒人每拦住马，高挑起染渲佳人丹青画，卖弄他生长在王侯宰相家。你恋着那奢华，你敢新婚燕尔在他门下。（正末云）小生此行，一举及第，怎敢忘了小姐。（魂旦唱）你若行登第呵，（唱）【绵搭絮】你做了贵门娇客，一样矜夸；那相府荣华，锦绣堆压，你还想飞入寻常百姓家？那时节似钱跃龙门播海涯，饮御酒插宫花。那其间占鳌头，占鳌头登上甲。（正末云）小生倘不中呵，却是怎生？（魂旦唱）你若不中呵，妾身荆钗裙布，愿同甘苦。（唱）【幺篇】把梢公快唤咱，恐家中厮捉拿，只见远寒鸦，岸草汀沙，满目黄花，几缕残霞。快先把云帆高挂，月明直下；便东风刮，莫消停，疾进发。（正末云）小姐，则今日同我上京应举去来。我若得了官，你便是夫人县君也。（魂旦唱）【收尾】各剌剌向长安道上把车儿驾，但愿得文苑客当时奋发。则我这临邛市沽酒卓文君，甘休侍你濯锦江题桥汉司马。（同下）第三折（正末引祗从上，云）小官王文举，自到都下，撺过卷子，小官日不移影，应对万言，圣人大喜，赐小官状元及第。夫人敢随小官至此，我如今修一封平安家书，差人岳母行报知。左右的，将笔砚来。（做写书科，云）写就了也。我表白一遍咱：寓都下小婿王文举，拜上岳母座前：自到阙下，一举状元及第，待授官之后，文举同小姐一时回家，万望尊慈垂照。不宣。书已写了，左右的，与我唤张千来。（净扮张千）（诗云）我做伴当实是强，公差干事多的当，一日走了三百里，第二日刚刚捱下坑。自家张千的便是。状元爷呼唤，须索走一遭去。（做见科，云）爷，唤张千那厢使用？（正末云）张千，你将这一封平安家信，直至衡州，寻问张公弼家投下。你了老夫人，说我得了官也，你小心在意者。（净接书，云）张千知道了，我将着这一封书直至衡州走一遭云。（同下）（老夫人上，云）谁想倩女孩儿自与王生别后，卧病在床，或言或笑，不知是何症侯。这两日不曾看他，老身须亲看去。（下）（正旦抱病，梅香扶上，云）自从王秀才去后，一卧不起，但合眼便与王生在一处，则被这相思病害杀人也呵！（唱）【中吕】【粉堞儿】自执手临歧，空留下这场憔悴，想人生最苦别离。说话处少精神，睡卧处无颠倒，茶饭不知滋味。似这般废寝忘食，折挫得一日瘦如一日。【醉春风】空服遍眩约不能痊，知他这腌臢病何日起，要好时直等的见他时，也只为这症侯因他上得，得。一会家缥缈呵忘了魂灵，一会家精细呵使着躯壳，一会家混沌呵不知天地。（云）我眼里只见王生在面前，原来是梅香在这里。梅香，如今春光将尽，绿暗红稀，将近四月也。（正旦唱）【迎仙客】日长也愁更长，红稀也信尤稀，（带云)王生，你好下的也！（唱）春归也奄然人未归。（梅香云）姐姐，俺姐夫去了未及一年，你如何这等想他？（正旦唱）我则道相别也数十年，我则道相隔几万里。为数归期，则那竹院里刻遍琅玕翠。【红绣鞋】去时节杨柳西风秋日，如今又过了梨花暮雨寒食。（梅香云）姐姐，你可曾卜一卦么？（正旦唱）则兀那龟儿卦无定准，枉央及；喜蛛儿难凭信，灵鹊儿不诚实，灯花儿何太喜。（夫人上，云）来到孩儿房门首也。梅香，您姐姐较好些么？（正旦云）是谁？（梅香云）是奶奶来看你哩！（正旦云）我每日眼界只见王生，那曾见母亲来？（夫人见科，云）孩儿，你病体如何？（正旦唱）【普天乐】想鬼病最关心，似宿酒迷春睡。绕晴雪杨花陌上，趁东风燕子楼西。抛闪杀我年少人，辜负子这韶华日。早是离愁添萦系，更那堪景物狼籍。愁心惊一声鸟啼，薄命趁一春事已，香魂逐一片花飞。(正旦昏科)(夫人云)孩儿，你挣挫些儿！(正旦醒科)(唱)【石榴花】早是俺抱沉疴添新病发昏迷，也则是死限紧相催逼，膏盲针灸不能及。(夫人云)我请个良医来调治你。(正旦唱)若是他来到这里，煞强如请扁鹊卢医。(夫人云)我如今着人请王生去。(正旦唱)把似请他时便许做东床婿，到如今悔后应迟。(夫人云)王生去了，再无音信寄来。(正旦唱)他不寄个报喜的信息缘何意，有两件事我先知。【斗鹌鹑】他得了官别就新婚，剥落呵羞归故里。(夫人云)孩儿休过虑，且将息自己。(正旦唱)眼见的千死千休，折倒的半人半鬼。为甚这思竭损的枯肠不害饥，苦恹恹一肚皮。(夫人云)孩儿吃些汤粥。(正旦云)母亲，(唱)若肯成就了燕尔新婚，强如吃龙肝凤髓。(云)我这一会昏沉上来，只待睡些儿哩。(夫人云)梅香，休要吵闹，等他歇息，我且回去咱。(夫人同梅香下)(正旦睡科)(正末上，见旦科，云)小姐，我来看你哩。(正旦云)王生，你在那里来？(正末云)小姐，我得了官也。(正旦唱)【上小楼】则道你辜恩负德，你原来得官及第。你直叩丹墀，夺得朝章，换却白衣。觑画仪，比向日、相别之际，更有三千丈五陵豪气。(正末云)小姐，我去也。(下)(正旦醒科，云)分明见王生，说得了官也，醒来却是南柯一梦。(唱)【幺篇】空疑惑了大一会，恰分明这搭里。俺淘写相思，叙问寒温，诉说真实。他紧摘离，我猛跳起。早难寻难觅．只见这冷清清半竿残日。(梅香上，云)姐姐，为何大惊小怪的？(正旦云)我恰才梦见王生，说他得了官也。(唱)【十二月】元来是一枕南柯梦里，和二三子义翰相知。他访叫科习五常典礼。通六艺有七步才识，凭八韵赋纵横大笔，九人上得遂风雷。【尧民歌】想十年身刮凤凰池，和九卿相八元辅劝余杯。则他那七言诗六合里少人及。端的个五福全四气备占伦魁，震三月春雷。双亲行先报喜，都为这一纸蹬科记。(净上，云)自家张千的便是。奉俺王相公言语，差来衡州下家书，寻问张公弼宅子，人说这里就是。(做见梅香科，云)姐姐。唱喏哩。(梅香云)兀那厮，你是甚么人？(净云)这里敢是张相公宅子么？(梅香云)则这里就是。你问怎的？(净云)我是京师来的，俺王相公得了官也。着我寄书来与家里夫人知道。(梅香云)你则在这里，我和小姐说去。(见正旦科，云)姐姐，王秀才得了官也，着人寄家书来。见在门首哩。(正旦云)着他过来。(梅香见净，云)兀那寄书的，过去见小姐。(净见正旦，惊科，背云)一个好夫人也，与我家奶奶生在一般儿。(回云)我是京师王相公差我寄书来与夫人。(正旦云)梅香，将书来我看。(梅香云)兀那汉子，将书来。(净递书科)(正旦念书科，云)寓都下小婿王文举，拜上岳母座前：自到阙下，一举状元及第，待授宫之后，文举同小姐一时回家。万望尊慈垂照。不宣。他原来有了夫人也，兀的不气杀我也！(气倒科)(梅香救科，云)姐姐苏醒者。(正旦醒科)(梅香云)都是这寄书的。(做打净科)(正旦云)王生，则被你痛杀我也！(唱)【哨遍】将往事从头思忆，百年情只落得一口长吁气。为甚么把婚聘礼不曾题，恐少年堕落了春闱。想当日在竹边书舍，柳外离亭，有多少徘徊意。争奈匆匆去急，再不见音容潇洒，空留下这词翰清奇。把巫山错认做望夫石，将小简帖联做《断肠集》。恰微雨初阴，早皓月穿窗，使行云易飞。【耍孩儿】俺娘把冰绡剪破鸳鸯只，不忍别远送出阳关数里。此时无计住雕鞍，奈离愁与心事相随。愁萦遍垂杨占驿丝千缕，泪添满落日长亭酒一杯。从此去孤辰限凄凉日，忆乡关愁云阻隔，着床枕鬼病禁持。【四煞】都做了一春鱼雁无消息，不甫能一纸音书盼得。我则道春心满纸墨淋漓，原来比休书多了个封皮。气的我痛如泪血流难尽，争些魂逐东风吹不回。秀才每心肠黑，一个个贫儿乍富，一个个饱病难医。【三煞】这秀才则好谒僧堂三顿斋，则好拨寒崪一夜灰。则好教偷灯光凿透邻家壁，则好教一场雨淹了中庭麦，则好教半夜雷轰了荐福碑。不是我闲淘气，便死呵死而无怨，待悔呵悔之何及。【二煞】情女呵病缠身则愿的天可怜，梅香呵我心事则除是你尽知。望他来表白我真诚意。半年甘分耽疾病，镇日无心扫黛眉。不甫能挨得到今日，头直上打一轮皂盖，马头前列两行朱衣。【尾煞】并不闻琴边续断弦，倒做了山间滚磨旗。划地接丝鞭别娶了新妻室。这是我弃死忘生落来的。(梅香扶正旦下)(净云)都是俺爷不是了，你娶了老婆便罢，又着我寄纸书来做甚么？我则道是平安家信，原来是一封休书，把那小姐气死了，梅香又打了我一顿。想将起来，都是俺爷不是了。(诗云)想他做事没来由，寄的书来惹下愁。若还差我再寄信，只做乌龟缩了头。(下)第四折(正末上，云)欢来不似今朝，喜来哪逢今日。小官王文举，自从与夫人到于京师，可早三年光景也。谢圣恩可怜，除小官衡州府判，着小官衣锦还乡。左右，收拾行装，辆起细车儿，小官同夫人往衡州赴任去。则今日好日辰，便索长行也。(魂旦上，云)相公，我和你两口儿衣锦还乡，谁想有今日也呵！(唱)【黄钟】【醉花阴】行李萧萧倦修整，甘岁月淹留帝京。只听的花外杜鹃声，催起归程。将往事，从头省，我心坎上犹自不惺惺，做了场弃业抛家恶梦境。【喜迁莺】据才郎心性，莫不是向天公买拨来的聪明？那史内才外才相称，-见了不由人不动情。忒志诚，兀的不倾了人性命？引了人魂灵？(正末云)小姐，兜住马慢慢地行将去。(魂旦唱)【出队子】骑一匹龙驹，畅好口硬。恰便似驮张纸，不恁般轻。腾腾腾收不住玉勒，常是虚惊；火火火坐不稳雕鞍，划地眼生；撒撒撒挽不定丝僵，则待撺行。【刮地风】行了些这没撒和的长途有十数程，越恁的骨瘦蹄轻。暮春天景物撩人兴，更见景留情。怪的是满路花生，一攒攒绿杨红杏，一双权紫燕黄莺，一对蜂，一对蝶，各相比并，想大公知他是怎生，不肯教恶了人情。【四门子】中间里列一道红芳径，教俺美夫妻并马儿行。咱如今富贵还乡井，方信道耀门间昼锦荣。若见俺娘，那一会惊，刚道来的话儿不中听。是这等门厮当，户厮撑，怎教咱做妹妹哥哥答应？【古水仙子】全不想这姻亲是旧盟，则待教祆庙火刮刮匝匝烈焰生，将水面上鸳鸯忒楞楞腾分开交颈，疏剌剌沙鞍雕鞍撒了锁殢，厮琅琅汤偷香处喝号提铃，支楞楞争弦断了不续碧玉筝，吉丁丁珷精砖上摔破菱花镜，扑通通冬井底坠银瓶。(正末云)早来到家中也。小姐，我先过去。(做见跪云)母亲，望饶恕孩儿罪犯则个！(夫人云)你有何罪？(正末云)小生不合私带小姐上京，不曾告知。(夫人云)小姐观今染病在床，何曾出门？你说小姐在哪里？(魂旦见科)(夫人云)这必是鬼魅！(魂旦唱)【古寨儿令】可怜我伶仃，也那伶仃，阁不住两泪盈盈，手拍着胸脯自招承。自感叹，自伤情，自懊悔，自由性。【古神仗儿】俺娘他毒害的有名，全无那子母面情。则被他将一个痴小冤家，送的来离乡背井。每日价烦烦恼恼，孤孤另另。少不得厌煎成病，断送了，泼残生。(正末云)小鬼头，你是何处妖精，从实说来！若不实说，一剑挥之两段。(做拔剑砍科，魂旦惊科，云)可怎了也！(唱)【幺篇】没揣的一声狠似雷霆，猛可里唬一惊，丢了魂灵。这的是俺娘的弊病，要打灭丑声，佯做个呓挣。妖精也甚精？男儿也，看我这旧恩情，你且放我去，与人人亲折证。(夫人云)王秀才，且留人，他道不是妖精，着他到房中看，那个是伏侍他的梅香？(梅香扶正旦昏睡科)(魂旦见科，唱)【挂金索】蓦入门庭，则教我立不稳，行不正。望见首饰妆奁，志不宁，心不定。见几个年少丫鬟，口不住，手不停；拥着个半死佳人，唤不醒，呼不应。【尾声】猛地回身宋合并，床儿畔一盏孤灯。兀良，早则照不见伴人清瘦影。(魂旦附正旦体科，下)(梅香做叫科，云)小姐！小姐！王姐夫来了也！(正旦醒科，云)王郎在那里？(正末云)小姐在那里？(梅香云)恰才那个小姐，附在俺小姐身上，就苏醒了也。(旦、末相见科)(正末云)小生得官后，着张千曾寄书来。(正旦唱)【侧砖儿】哎！你个辜恩负德王学士，今日也有称心时。不甫能盼得音书至，倒揣与我个闷弓儿！【竹枝歌】打听为官折了桂枝，别取了新婚甚意思？着妹妹日下恨难支，把哥哥闲传示。则问这小妮子，被我都扌蚩的扯做纸条儿。(正末云)小姐分明在京，随我三年，今日如何合为一体？(正旦唱)【水仙子】想当日暂停征棹饮离尊，生恐怕千里关山劳梦频。没揣的灵犀一点潜相引，便一似生个身外身，一般般两个佳人。那一个跟他取应，这一个淹煎病损，母亲，则这是倩女离魂。(夫人云)天下有如此异事！今日是吉日良辰，与你两口儿成其亲事。小姐就受五花官诰，做了夫人县君也。一面杀羊造酒，做个大大庆喜的筵席。(诗云)凤阙诏催征举子，阳关曲惨送行人。调素琴王生写恨，迷青琐倩女离魂。题目调素琴王生写恨正名迷青琐倩女离魂"},
{"poem_name": "苏幕遮·草", "poem_id": "lihua_2469", "poem_class": "梨花", "poet_dynasty": "宋朝", "poet": "梅尧臣", "poem": "露堤平，烟墅杳。乱碧萋萋，雨后江天晓。独有庾郎年最少。窣地春袍，嫩色宜相照。接长亭，迷远道。堪怨王孙，不记归期早。落尽梨花春又了。满地残阳，翠色和烟老。"},
{"poem_name": "淡黄柳·空城晓角", "poem_id": "lihua_24432", "poem_class": "梨花", "poet_dynasty": "宋朝", "poet": "姜夔", "poem": "客居合肥南城赤阑桥之西，巷陌凄凉，与江左异。唯柳色夹道，依依可怜。因度此阕，以纾客怀。空城晓角，吹入垂杨陌。马上单衣寒恻恻。看尽鹅黄嫩绿，都是江南旧相识。正岑寂，明朝又寒食。强携酒、小桥宅。怕梨花落尽成秋色。燕燕飞来，问春何在？唯有池塘自碧。"},
{"poem_name": "落梅风·玉果山先上", "poem_id": "shuangjiang_16073", "poem_class": "霜降", "poet_dynasty": "元朝", "poet": "张可久", "poem": "玉果山先上寻梅随明月，过小桥，记年时杖藜曾到。倚东风一枝斜更好，玉生香有谁索笑？禹寺见梅蒲团厚，纸帐新，不奢华自然风韵。小窗见梅如故人，亚冰梢月斜云褪。冬夜更阑后，雁过也，梦不成小窗寒夜。伴离人落梅香带雪，半帘风一钩新月。别会稽胡使君载酒人何处？倚阑花又开，忆秦娥远山眉黛。锦云香鉴湖宽似海，还不了五年诗债。废园湖石芭蕉畔，杨柳边，想当时玉人娇面。十年旧题漫翠藓，倚高寒夏云一片。歌姬张氏睡起瑶池上，翠槛边，笑当时六郎娇面。行云梦回眉黛浅，枕痕香睡红一线。叹世和刘时中土库千年调，金疮百战功，叹兴亡一场春梦。卧白云北邙山下冢，信虚名得来无用。闲居看云坐，听雨眠，鹤飞归老梅庭院。青山隐居心自远，放浪他柳莺花燕。西园春暮伤春瘦，望远愁，掩朱门碧苔生甃。绕西园旋呼花下酒，海棠飞牡丹厮够。睡起拢钗燕，鞿绣鸳，卷朱帘绿阴庭院。奈何天不教人醉眠，打新荷雨声一片。东嘉缘野桥渔榔静，雁字斜，柳阴疏藕花初谢。小阑干画桥横缘野，忆西湖月明秋夜。闲闲亭上鱼吹沫，鹤弄影，洗秋云玉波如镜。闲闲小亭风日冷，竹千竿绿苔三径。和崔雪竹依村店，驻小车，玉骢嘶绣鞍初卸。琵琶乱弹人醉也，雁云高蓟门秋月。春情桃花面，柳叶眉，小亭台锁红关翠。孤帏玉人初睡起，不平他锦鸳成对。胡贵卿席上宜春令，消夜图，锦橙开噀人香雾。梅花月边同笑语，不寻思灞桥诗句。秋望干荷叶，脆柳枝，老西风满襟秋思。盼来书王人憔悴死，界青大雁飞一字。忆别啼红袖，识锦图，记临行雨花风絮。平安字书曾寄与，题名在凤鸾双处。和卢彦威学士貂裘敝，骢马骄，雪花飞蓟门寒到。雁儿几声南去了，也教他玉人知道。肃斋翁命赋狮橘生狞面黄金兽，蜜多心白玉浆。吼千林月寒霜降，绕维摩万八千佛供床，喷清香九重天上。"},
{"poem_name": "愚石歌", "poem_id": "shuangjiang_178947", "poem_class": "霜降", "poet_dynasty": "宋朝", "poet": "何梦桂", "poem": "大埠初分生怪石，曾与不周山作骨。山崩地缺天柱摧，片石耆姿转奇崛。娲皇炼石补天工，化作五星成五色。地下为石天上星，顽质变化生神灵。一朝天狼齧蚀五星陨，陨石枕头野犹有光晶荧。何人夜负入海屿，错杂昆吾无觅处。中间块石独崎嵚，住在锦溪溪上浒。石润可以砚，石文可以屏。屭屭或刳鼎，廉栗或劖铭。不然云母与紫英，否则丹砂和空青。尔材於用百不适，空有千尺高棱层。暴流没马不加减，霜降石出不加增。火不焦，水不凝。刻桐扣不鸣，饮羽射不惊。世间至智不能化，而我安敢逃愚名。人闻愚恶智喜，君谓我愚真知己。筑室招子原结交，更请柳溪作愚记。我笑已愚君更愚，世有两愚适相值。江流东去夕阳西，千古相看只如此。当年三品不点头，况被旁人鞭得起。"},
{"poem_name": "读汉书", "poem_id": "shuangjiang_255186", "poem_class": "霜降", "poet_dynasty": "唐朝", "poet": "白居易", "poem": "禾黍与稂莠，雨来同日滋。桃李与荆棘，霜降同夜萎。草木既区别，荣枯那等夷。茫茫天地意，无乃太无私。小人与君子，用置各有宜。奈何西汉末，忠邪并信之。不然尽信忠，早绝邪臣窥。不然尽信邪，早使忠臣知。优游两不断，盛业日已衰。痛矣萧京辈，终令陷祸机。每读元成纪，愤愤令人悲。寄言为国者，不得学天时。寄言为臣者，可以鉴于斯。"},
{"poem_name": "赋得九月尽", "poem_id": "shuangjiang_15521", "poem_class": "霜降", "poet_dynasty": "唐朝", "poet": "元稹", "poem": "霜降三旬后，蓂馀一叶秋。玄阴迎落日，凉魄尽残钩。半夜灰移琯，明朝帝御裘。潘安过今夕，休咏赋中愁。"},
{"poem_name": "采菊亭", "poem_id": "shuangjiang_299338", "poem_class": "霜降", "poet_dynasty": "宋朝", "poet": "朱岂", "poem": "霜降草花落，林柯亦纷披。耿耿园中菊，煌煌发幽姿。良夜积华露，花叶繁以滋。风流贤史君，澹然与花期。黎旦曳杖去，采掇欣忘疲。佳色弥清兴，明艳侔晨煇。雅尚已千载，神交此一时。秉芬寄遐想，载咏閒居诗。气清秋改容，景晏山益奇。佳处要领略，忘言心自怡。客来无可语，坐见花阴移。夕英浮冻醴，痛饮须反卮。"},
{"poem_name": "送张山人还天平", "poem_id": "shuangjiang_107823", "poem_class": "霜降", "poet_dynasty": "明朝", "poet": "徐贲", "poem": "几欲求田负旧盟，羡君西崦草堂成。每缘种橘多开地，独为修琴始到城。黄叶已先霜降落，白云长在雨余生。龙门林屋无多远，此去寻幽莫计程。"},
{"poem_name": "巴江", "poem_id": "shuangjiang_159576", "poem_class": "霜降", "poet_dynasty": "宋朝", "poet": "晁公溯", "poem": "巴江暮秋末，霜降千林空。山色不改碧，蓼花无数红。木叶感湘浦，莼羹忆江东。艰难志当壮，吾未怨途穷。"},
{"poem_name": "辛酉中秋前后舟行自英入韶晚与全真侄传杯", "poem_id": "shuangjiang_123785", "poem_class": "霜降", "poet_dynasty": "宋朝", "poet": "曾丰", "poem": "山色秋分后，月华霜降前。况方行水国，而复遇晴天。万象入搔首，百怀归扣舷。伤觞非至礼，聊尔胜徒然。"},
{"poem_name": "登南城有感示文务光王遹秀才", "poem_id": "shuangjiang_83038", "poem_class": "霜降", "poet_dynasty": "宋朝", "poet": "苏辙", "poem": "幽忧随秋至，秋去忧未已。南城试登望，百草枯且死。落叶投人怀，惊鸿四面起，所思不可见，欲往将安至。斯人定谁识，顾有二三子。清风皎冰玉，沧浪自湔洗。窃脂未尝谷，南箕傥微似。网罗一张设，投足遂无寄。田深狡兔肥，霜降鲈鱼美。造形悼前失，式微惭往士。憧憧亩丘道，岁晚嗟未止。西山有茅屋，锄櫌本吾事。"},
{"poem_name": "水调歌头·九月望日与客习射西园余偶病不能射", "poem_id": "shuangjiang_187435", "poem_class": "霜降", "poet_dynasty": "宋朝", "poet": "叶梦得", "poem": "霜降碧天静，秋事促西风。寒声隐地，初听中夜入梧桐。起瞰高城回望，寥落关河千里，一醉与君同。叠鼓闹清晓，飞骑引雕弓。岁将晚，客争笑，问衰翁。平生豪气安在，沈领为谁雄。何似当筵虎士，挥手弦声响处，双雁落遥空。老矣真堪愧，回首望云中。"},
{"poem_name": "夏日怀杜悰驸马", "poem_id": "xiaoxue_36337", "poem_class": "小雪", "poet_dynasty": "唐朝", "poet": "鲍溶", "poem": "五月清凉萧史家，瑶池分水种菱花。回文地簟龙鳞浪，交锁天窗蝉翼纱。闲遣青琴飞小雪，自看碧玉破甘瓜。仍闻圣主知书癖，凤阁烧香对五车。"},
{"poem_name": "小雪", "poem_id": "xiaoxue_188015", "poem_class": "小雪", "poet_dynasty": "唐朝", "poet": "可止", "poem": "落雪临风不厌看，更多还恐蔽林峦。愁人正在书窗下，一片飞来一片寒。"},
{"poem_name": "南乡子·霜降水痕收", "poem_id": "shuangjiang_353", "poem_class": "霜降", "poet_dynasty": "宋朝", "poet": "苏轼", "poem": "霜降水痕收，浅碧鳞鳞露远洲。酒力渐消风力软，飕飕，破帽多情却恋头。佳节若为酬？但把清樽断送秋。万事到头都是梦，休休，明日黄花蝶也愁。"},
{"poem_name": "小雪日戏题绝句", "poem_id": "xiaoxue_218651", "poem_class": "小雪", "poet_dynasty": "唐朝", "poet": "张登", "poem": "甲子徒推小雪天，刺梧犹绿槿花然。融和长养无时歇，却是炎洲雨露偏。"},
{"poem_name": "和萧郎中小雪日作", "poem_id": "xiaoxue_26863", "poem_class": "小雪", "poet_dynasty": "唐朝", "poet": "徐铉", "poem": "征西府里日西斜，独试新炉自煮茶。篱菊尽来低覆水，塞鸿飞去远连霞。寂寥小雪闲中过，斑驳轻霜鬓上加。算得流年无奈处，莫将诗句祝苍华。"},
{"poem_name": "夜泊荆溪", "poem_id": "xiaoxue_34126", "poem_class": "小雪", "poet_dynasty": "唐朝", "poet": "陈羽", "poem": "小雪已晴芦叶暗，长波乍急鹤声嘶。孤舟一夜宿流水，眼看山头月落溪。"},
{"poem_name": "毗陵道中", "poem_id": "fengye_108302", "poem_class": "枫叶", "poet_dynasty": "明朝", "poet": "汪广洋", "poem": "冻合官桥雪作沙，落残枫叶见梅花。短篱破屋临流水，狼藉毗陵卖酒家。"},
{"poem_name": "秋日野步和王觉民十六首·揉蓝拍岸秋涛信", "poem_id": "fengye_119753", "poem_class": "枫叶", "poet_dynasty": "宋朝", "poet": "王之道", "poem": "揉蓝拍岸秋涛信，列炬缘山夜烧痕。枫叶经霜红更好，晚来扶杖过前村。"},
{"poem_name": "端午帖子·皇后阁·何处宜佳节", "poem_id": "zongzi_127132", "poem_class": "粽子", "poet_dynasty": "宋朝", "poet": "周必大", "poem": "何处宜佳节，风光大内家。争新九子粽，竞巧五时花。"},
{"poem_name": "宫词一百首·碧尘缕缕暗香沟", "poem_id": "zongzi_105908", "poem_class": "粽子", "poet_dynasty": "明朝", "poet": "王叔承", "poem": "碧尘缕缕暗香沟，湘粽床萤火流。梧叶一窗眠未得，月明秋水听《凉"},
{"poem_name": "拜曾祖母李太夫人墓", "poem_id": "zongzi_265368", "poem_class": "粽子", "poet_dynasty": "清朝", "poet": "黄遵宪", "poem": "郁郁山上松，呀呀林中乌。松有荫孙枝，乌非反哺雏。我生堕地时，太婆七十五。明年阿弟生，弟兄日争乳。太婆向母怀，伸手抱儿去。从此不离开，一日百摩抚。亲手裁绕罗，为儿制衣裳。糖霜和面雪，为儿作餦餭。发乱为梳头，脚腻为暖汤。东市买脂粉，靧面日生香。头上盘云髻，耳后明月珰。红裙绛罗襦，事事女儿妆。牙牙初学语，教诵《月光光》。一读一背诵，清如新炙簧。三岁甫学步，送儿上学堂。知儿故畏怯，戒师莫严庄。将出牵衣送，未归踦闾望。问讯日百回，赤足足奔忙。春秋多佳日，亲戚尽团聚。双手擎掌珠，百口百称誉。我家七十人，诸子爱渠祖。诸妇爱渠娘，诸孙爱渠父。因裙便惜带，将缣难比素。老人性偏爱，不顾人笑侮。邻里向我笑，老人爱不差。果然好相貌，艳艳如莲花。诸母背我骂，健犊行破车。上树不停脚，偷芋信手爬。昨日探鹊巢，一跌败两牙。噀血喷满壁，盘礴画龙蛇。兄妹昵我言，向婆乞金钱。真倾紫荷囊，滚地金铃圆。爷娘附我耳，幼婆要加餐。金盘脍鲤鱼，果为儿下咽。伯叔牵我手，心知不相干。故故摩儿顶，要图老人欢。儿年九岁时，阿爷报登科。剑儿大父傍，一语三摩挲。此儿生属猴，聪明较猴多。雏鸡比老鸡，异时知如何？我病又老耄，情知不坚牢。风吹儿不长，那见儿扶摇。待儿胜冠时，看儿能夺标。他年上我墓，相携著宫袍。前行张罗伞，后行鸣鼓箫。猪鸡与花果，一一分肩挑。爆竹响墓背，墓前纸钱烧。手捧紫泥封，云是夫人诰。子孙共罗拜，焚香向神告。儿今幸胜贵，颇如母所料。世言鬼无知，我定开口笑。大父回顾儿，此言儿熟记。一年记一年，儿齿加长矣。儿是孩提心，那知太婆事。但就儿所见，依稀记一二。太婆每出人，笼东拄一杖。后来杖挂壁，时见垂帷帐。夜夜携儿眠，呼娘搔背䖹。展转千挞腰，殷殷春雷响。佛前灯尚明，窗隙见月上。大父搴帘来，欢笑时鼓掌。琐屑及乡邻，讥诃到官长。每将野人语，眩作鬼魅状。太婆悄不应，便知婆欲睡。户枢徐徐关，移踵车轮曳。明朝阿娘来，奉匜为盥洗。欲饭爷捧盘，欲羹娘进匕。大父出迎医，覼缕讲脉理。咀嚼分尝药，斟酌共量水。自儿有知识，日日见此事。几年举场忙，几年绝域使。忽忽三十年，光阴迅弹指。今日来拜墓，儿既须满嘴。儿今年四十，大父七十九。所喜颇聪强，容颜类如旧。周山看松柏，不要携杖走。拜跪不须扶，未觉躬伛偻。挂珠碧霞犀，犹是母所授。绣补炫锦鸡，新自粤西购。一手搴颔髭，一手振袍袖。打鼓唱迎神，红毡齐泥首。上头艺红香，中间酌黄酒。青箬苞黍粽，紫丝络莲藕。大父在前跪，诸孙跪在后。森森排竹笋，依依伏杨柳。新妇外曾孙，是婆定昏媾。阿端年始冠，昨年已取妇。随兄擎腰扇，阿和亦十五。长樛次当孙，此皆我儿女。青青秀才衣，两弟名谁某。少者新簪花，捧觞前拜手。次第别后先，提抱集贱幼。一家尽偕来，只恨不见母。母在婆最怜，刻不离左右。今日母魂灵，得依太婆否？树静风不停，草长春不留。世人尽痴心，乞年拜北斗。百年那可求，所愿得中寿。谓儿报婆恩，此事难开口。求母如婆年，儿亦奉养久。儿今便有孙，不得母爱怜。爱怜尚不得，那论贤不贤。上羡大父福，下伤吾母年。吁嗟无母人，悠悠者苍天！"},
{"poem_name": "澡兰香·重五，梦窗韵", "poem_id": "zongzi_219325", "poem_class": "粽子", "poet_dynasty": "清朝", "poet": "赵熙", "poem": "啼鸠送雨，小凤新花，一枕半年梦觉。朱符篆古，彩鹢波翻，老剩岁华如约。更何心风采萧家，人如菖蒲秀萼。楚粽厨空，负了香菰青蒻。不意仙风远送，上客能来，解衣槃礴。心圆似月，梦好于仙，喜气庾莲吹幕。是平生第一天中，狂引离骚痛酌。只怅断峡雨江云，天南吹角。"},
{"poem_name": "鸿胪寺有开元中锡宴堂楼台池沼雅为胜绝荒凉…成四十韵", "poem_id": "zongzi_13504", "poem_class": "粽子", "poet_dynasty": "唐朝", "poet": "温庭筠", "poem": "明皇昔御极，神圣垂耿光。沈机发雷电，逸躅陵尧汤。西覃积石山，北至穷发乡。四凶有獬豸，一臂无螳螂。婵娟得神艳，郁烈闻国香。紫绦鸣羯鼓，玉管吹霓裳。禄山未封侯，林甫才为郎。昭融廓日月，妥帖安纪纲。群生到寿域，百辟趋明堂。四海正夷宴，一尘不飞扬。天子自犹豫，侍臣宜乐康。轧然阊阖开，赤日生扶桑。玉砌露盘纡，金壶漏丁当。剑佩相击触，左右随趋跄。玄珠十二旒，红粉三千行。顾盻生羽翼，叱嗟回雪霜。神霞凌云阁，春水骊山阳。盘斗九子粽，瓯擎五云浆。双琼京兆博，七鼓邯郸娼。毰毸碧鸡斗，茏葱翠雉场。仗官绣蔽膝，宝马金镂锡。椒涂隔鹦鹉，柘弹惊鸳鸯。猗欤华国臣，鬓发俱苍苍。锡宴得幽致，车从真炜煌。画鹢照鱼鳖，鸣驺乱甃鶬.飐滟荡碧波，炫煌迷横塘。萦盈舞回雪，宛转歌绕梁。艳带画银络，宝梳金钿筐。沈冥类汉相，醉倒疑楚狂。一旦紫微东，胡星森耀芒。凭陵逐鲸鲵，唐突驱犬羊。纵火三月赤，战尘千里黄。殽函与府寺，从此俱荒凉。兹地乃蔓草，故基摧坏墙。枯池接断岸，唧唧啼寒螀。败荷塌作泥，死竹森如枪。游人问老吏，相对聊感伤。岂必见麋鹿，然后堪回肠。幸今遇太平，令节称羽觞。谁知曲江曲，岁岁栖鸾凰。"},
{"poem_name": "共内人夜坐守岁诗", "poem_id": "zongzi_261771", "poem_class": "粽子", "poet_dynasty": "南北朝", "poet": "徐君茜", "poem": "欢多情未极，赏至莫停杯。酒中喜桃子，粽里觅杨梅。帘开风入帐，烛尽炭成灰。勿疑鬓钗重，为待晓光催。"},
{"poem_name": "奉祀礼毕饮福有感偶成", "poem_id": "zongzi_179369", "poem_class": "粽子", "poet_dynasty": "宋朝", "poet": "杜范", "poem": "忆昔少年日，拜起随父兄。饭羹集邻里，果粽罗罗豆登。坐有白发翁，感叹或涕零。我时百不解，一饱追侪朋。岁月忽已晚，半生如飞霆。鬓影吹秋风，览韵良自惊。父兄不可见，黍稷恐非馨。跪拜蒇常礼，苦泪空填膺。呼儿共饮福，百感心未平。古今一俯仰，生死同梦醒。此去宁几秋，况复较枯荣。收泪且举爵，行行付交承。"},
{"poem_name": "偈颂一百一十七首·苦涩菖蒲茶", "poem_id": "zongzi_126413", "poem_class": "粽子", "poet_dynasty": "宋朝", "poet": "释绍昙", "poem": "苦涩菖蒲茶，胶粘青蒻粽。嗅著鼻头辛，咬得牙关肿。佛病祖病蠲除，妖星怪星惊悚。善才采药，颺在壁根。天师书符，搞藏衣笼。和盘掇出宴佳宾，山鸟山花欣然。锦绣铺陈，笙簧品弄。啰啰招，啰啰送，莫怪空疏，伏惟珍重。"},
{"poem_name": "夏夜宿江驿", "poem_id": "zongzi_30016", "poem_class": "粽子", "poet_dynasty": "唐朝", "poet": "姚合", "poem": "竹屋临江岸，清宵兴自长。夜深倾北斗，叶落映横塘。渚闹渔歌响，风和角粽香。却愁南去棹，早晚到潇湘。"},
{"poem_name": "端午三殿宴群臣探得神字", "poem_id": "zongzi_16388", "poem_class": "粽子", "poet_dynasty": "唐朝", "poet": "李隆基", "poem": "五月符天数，五音调夏钧。旧来传五日，无事不称神。穴枕通灵气，长丝续命人。四时花竞巧，九子粽争新。方殿临华节，圆宫宴雅臣。进对一言重，遒文六义陈。股肱良足咏，风化可还淳。"},
{"poem_name": "偈颂一百一十七首·小供天中节", "poem_id": "zongzi_126464", "poem_class": "粽子", "poet_dynasty": "宋朝", "poet": "释绍昙", "poem": "小供天中节，家贫乐有余。蒻包粳米粽，茶点石草蒲。不用童寻药，何须鬼画符。千妖俱扫迹。长夏得安居。衲僧门下，天地悬殊。"},
{"poem_name": "酬乐天东南行诗一百韵", "poem_id": "zongzi_15781", "poem_class": "粽子", "poet_dynasty": "唐朝", "poet": "元稹", "poem": "我病方吟越，君行已过湖。去应缘直道，哭不为穷途。亚竹寒惊牖，空堂夜向隅。暗魂思背烛，危梦怯乘桴。坐痛筋骸憯，旁嗟物候殊。雨蒸虫沸渭，浪涌怪睢盱。索绠飘蚊蚋，蓬麻甃舳舻。短檐苫稻草，微俸封渔租。泥浦喧捞蛤，荒郊险斗貙。鲸吞近溟涨，猿闹接黔巫。芒屩泅牛妇，丫头荡桨夫。酢醅荷裹卖，醨酒水淋沽。舞态翻鸲鹆，歌词咽鹧鸪。夷音啼似笑，蛮语谜相呼。江郭船添店，山城木竖郛。吠声沙市犬，争食墓林乌。犷俗诚堪惮，妖神甚可虞。欲令仁渐及，已被疟潜图。膳减思调鼎，行稀恐蠹枢。杂莼多剖鳝，和黍半蒸菰。绿粽新菱实，金丸小木奴。芋羹真暂淡，bJ炙漫涂苏。炰鳖那胜羜，烹鯄只似鲈。楚风轻似蜀，巴地湿如吴。气浊星难见，州斜日易晡。通宵但云雾，未酉即桑榆。瘴窟蛇休蛰，炎溪暑不徂。伥魂阴叫啸，鵩貌昼踟蹰。乡里家藏蛊，官曹世乏儒。敛缗偷印信，传箭作符繻.椎髻抛巾帼，镩刀代辘轳。当心鞙铜鼓，背弝射桑弧。岂复民氓料，须将鸟兽驱。是非浑并漆，词讼敢研朱。陋室鸮窥伺，衰形蟒觊觎。鬓毛霜点合，襟泪血痕濡。倍忆京华伴，偏忘我尔躯。谪居今共远，荣路昔同趋。科试铨衡局，衙参典校厨。月中分桂树，天上识昌蒲。应召逢鸿泽，陪游值赐酺.心唯撞卫磬，耳不乱齐竽。海岱词锋截，皇王笔阵驱。疾奔凌騕褭，高唱轧吴歈.点检张仪舌，提携傅说图。摆囊看利颖，开颔出明珠。并取千人特，皆非十上徒。白麻云色腻，墨诏电光粗。众口贪归美，何颜敢妒姝。秦台纳红旭，酆匣洗黄垆。谏猎宁规避，弹豪讵嗫嚅。肺肝憎巧曲，蹊径绝萦迂。誓遣朝纲振，忠饶翰苑输。骥调方汗血，蝇点忽成卢。遂谪栖遑掾，还飞送别盂。痛嗟亲爱隔，颠望友朋扶。狸病翻随鼠，骢羸返作驹。物情良徇俗，时论太诬吾。瓶罄罍偏耻，松摧柏自枯。虎虽遭陷阱，龙不怕泥涂。重喜登贤苑，方欣佐伍符。判身入矛戟，轻敌比锱铢。驿骑来千里，天书下九衢。因教罢飞檄，便许到皇都。舟败罂浮汉，骖疲杖过邘。邮亭一萧索，烽候各崎岖。馈饷人推辂，谁何吏执殳。拔家逃力役，连锁责逋诛。防戍兄兼弟，收田妇与姑。缣缃工女竭，青紫使臣纡。望国参云树，归家满地芜。破窗尘ej々，幽院鸟呜呜。祖竹丛新笋，孙枝压旧梧。晚花狂蛱蝶，残蒂宿茱萸。始悟摧林秀，因衔避缴芦。文房长遣闭，经肆未曾铺。鹓鹭方求侣，鸱鸢已吓雏。征还何郑重，斥去亦须臾。迢递投遐徼，苍黄出奥区。通川诚有咎，湓口定无辜。利器从头匣，刚肠到底刳。薰莸任盛贮，稊稗莫超逾。公干经时卧，钟仪几岁拘。光阴流似水，蒸瘴热于炉。薄命知然也，深交有矣夫。救焚期骨肉，投分刻肌肤。二妙驰轩陛，三英咏袴襦。李多嘲蝘蜓，窦数集蜘蛛。数子皆奇货，唯予独朽株。邯郸笑匍匐，燕蒯受揶揄。懒学三闾愤，甘齐百里愚。耽眠稀醒素，凭醉少嗟吁。学问徒为尔，书题尽已于。别犹多梦寐，情尚感凋枯。近喜司戎健，寻伤掌诰徂。士元名位屈，伯道子孙无。旧好飞琼翰，新诗灌玉壶。几催闲处泣，终作苦中娱。廉蔺声相让，燕秦势岂俱。此篇应绝倒，休漫捋髭须。"},
{"poem_name": "重五听谈昨梦", "poem_id": "zongzi_98449", "poem_class": "粽子", "poet_dynasty": "宋朝", "poet": "项安世", "poem": "节里听儿辈，杯行话日期。别来三剥粽，忆著四颁衣。久病忘前后，斯言果是非。只疑清夜梦，曾到九门归。"},
{"poem_name": "端午内中帖子词·太上皇后阁·水风吹殿送微凉", "poem_id": "zongzi_160821", "poem_class": "粽子", "poet_dynasty": "宋朝", "poet": "王珪", "poem": "水风吹殿送微凉，竹叶金盘粽子香。试向濯龙门上望，不教车马胜南阳。"},
{"poem_name": "登鹅湖妙峰亭次韵", "poem_id": "chunfen_142530", "poem_class": "春分", "poet_dynasty": "宋朝", "poet": "刘子翚", "poem": "偶向妙峰亭上望，一襟寒色近春分。晴风吹放天全露，吹尽江南江北云。"},
{"poem_name": "清平乐·花时微雨", "poem_id": "chunfen_204760", "poem_class": "春分", "poet_dynasty": "宋朝", "poet": "王安中", "poem": "花时微雨，未减春分数。占取帘疏花密处。把酒听歌金缕。斜风轻度浓香。闲情正与春长。向晚红灯入坐，尝新青杏催觞。"},
{"poem_name": "灯花三首", "poem_id": "xiaoxue_31978", "poem_class": "小雪", "poet_dynasty": "唐朝", "poet": "司空图", "poem": "蜀柳丝丝幂画楼，窗尘满镜不梳头。几时金雁传归信，剪断香魂一缕愁。姊姊教人且抱儿，逐他女伴卸头迟。明朝斗草多应喜，翦得灯花自扫眉。闰前小雪过经旬，犹自依依向主人。开尽菊花怜强舞，与教弟子待新春。"},
{"poem_name": "韦润州后亭海榴", "poem_id": "xiaoxue_33177", "poem_class": "小雪", "poet_dynasty": "唐朝", "poet": "李嘉祐", "poem": "江上年年小雪迟，年光独报海榴知。寂寂山城风日暖，谢公含笑向南枝。"},
{"poem_name": "劝酒十四首·何处难忘酒七首", "poem_id": "chunfen_8284", "poem_class": "春分", "poet_dynasty": "唐朝", "poet": "白居易", "poem": "何处难忘酒，长安喜气新。初登高第后，乍作好官人。省壁明张榜，朝衣稳称身。此时无一醆，争奈帝城春。何处难忘酒，天涯话旧情。青云俱不达，白发递相惊。二十年前别，三千里外行。此时无一醆，何以叙平生。何处难忘酒，朱门羡少年。春分花发后，寒食月明前。小院回罗绮，深房理管弦。此时无一醆，争过艳阳天。何处难忘酒，霜庭老病翁。暗声啼蟋蟀，干叶落梧桐。鬓为愁先白，颜因醉暂红。此时无一醆，何计奈秋风。何处难忘酒，军功第一高。还乡随露布，半路授旌旄。玉柱剥葱手，金章烂椹袍。此时无一醆，何以骋雄豪。何处难忘酒，青门送别多。敛襟收涕泪，簇马听笙歌。烟树灞陵岸，风尘长乐坡。此时无一醆，争奈去留何。何处难忘酒，逐臣归故园。赦书逢驿骑，贺客出都门。半面瘴烟色，满衫乡泪痕。此时无一醆，何物可招魂。"},
{"poem_name": "香闺十咏·其五·凌波袜", "poem_id": "chunfen_255773", "poem_class": "春分", "poet_dynasty": "宋朝", "poet": "张玉娘", "poem": "天孙夜半剪云罗，翠幄春分巧思多。一束金莲微印月，香尘不动步凌波。"},
{"poem_name": "虹藏不见", "poem_id": "xiaoxue_36271", "poem_class": "小雪", "poet_dynasty": "唐朝", "poet": "徐敞", "poem": "迎冬小雪至，应节晚虹藏。玉气徒成象，星精不散光。美人初比色，飞鸟罢呈祥。石涧收晴影，天津失彩梁。霏霏空暮雨，杳杳映残阳。舒卷应时令，因知圣历长。"},
{"poem_name": "巴南郡斋雨中偶看长历是日小雪有怀昔年朝谒因成八韵", "poem_id": "xiaoxue_33768", "poem_class": "小雪", "poet_dynasty": "唐朝", "poet": "羊士谔", "poem": "夷落朝云候，王正小雪辰。缅怀朝紫陌，曾是洒朱轮。气耿簪裾肃，风严刻漏频。暗飞金马仗，寒舞玉京尘。豸角随中宪，龙池列近臣。蕊珠凝瑞彩，悬圃净华茵。帝泽千箱庆，天颜万物春。明廷犹咫尺，高咏愧巴人。"},
{"poem_name": "东溪杜野人致酒", "poem_id": "xiaoxue_18425", "poem_class": "小雪", "poet_dynasty": "唐朝", "poet": "钱起", "poem": "万重云树下，数亩子平居。野院罗泉石，荆扉背里闾。早冬耕凿暇，弋雁复烹鱼。静扫寒花径，唯邀傲吏车。晚来留客好，小雪下山初。"},
{"poem_name": "雪天", "poem_id": "xiaoxue_15506", "poem_class": "小雪", "poet_dynasty": "唐朝", "poet": "元稹", "poem": "故乡千里梦，往事万重悲。小雪沉阴夜，闲窗老病时。独闻归去雁，偏咏别来诗。惭愧红妆女，频惊两鬓丝。"},
{"poem_name": "小雪后书事", "poem_id": "xiaoxue_29518", "poem_class": "小雪", "poet_dynasty": "唐朝", "poet": "陆龟蒙", "poem": "时候频过小雪天，江南寒色未曾偏。枫汀尚忆逢人别，麦陇唯应欠雉眠。更拟结茅临水次，偶因行药到村前。邻翁意绪相安慰，多说明年是稔年。"},
{"poem_name": "残菊", "poem_id": "xiaoxue_27136", "poem_class": "小雪", "poet_dynasty": "清朝", "poet": "曹雪芹", "poem": "露凝霜重渐倾欹，宴赏才过小雪时。蒂有余香金淡泊，枝无全叶翠离披。半床落月蛩声病，万里寒云雁阵迟。明岁秋风知再会，暂时分手莫相思。"},
{"poem_name": "杨秘监秋江捕鱼图", "poem_id": "fengye_347495", "poem_class": "枫叶", "poet_dynasty": "宋朝", "poet": "赵秉文", "poem": "山苍苍，江茫茫，鸟飞不尽吴天长。潮平涨落洲渚出，秋风几舍鲈鱼乡。渔郎聚鱼鸣两桨，轻罾触破青山浪。脩鳞出水玉参差，晚日摇光金荡漾。长林无声枫叶丹，清波不动江水寒。谁令此图落尘土，乃是杨侯造化之笔端。我披此图四十载，老去而今重见画。空留名字落人间，当日题诗几人在。渔人走利士走名，得失与鱼相重轻。笑把纶竿渺沧海，浩歌直欲脍长鲸。"},
{"poem_name": "锦树行", "poem_id": "fengye_351324", "poem_class": "枫叶", "poet_dynasty": "元朝", "poet": "周巽", "poem": "吴江上，郢水东。木落秋霜冷，波涵夕照红。天机织成五色绮，地气吐出双飞虹。低连曲岸山岚曙，远接寒冈野烧空。枫叶满林凋玉露，落霞影里飞孤鹜。渔歌声断綵云留，我行见之岁云暮。关河万里雁书遥，行子天涯在何处。我歌锦树行，曲尽难为情。十月桃花烂如锦，运粮初过南昌城。"},
{"poem_name": "雨过桐庐", "poem_id": "fengye_35771", "poem_class": "枫叶", "poet_dynasty": "清朝", "poet": "查慎行", "poem": "江势西来弯复弯，乍惊风物异乡关。百家小聚还成县，三面无城却倚山。帆影依依枫叶外，滩声汩汩碓床间。雨蓑烟笠严陵近，惭愧清流照客颜。"},
{"poem_name": "淮阴阻风寄呈楚州韦中丞", "poem_id": "fengye_19334", "poem_class": "枫叶", "poet_dynasty": "唐朝", "poet": "许浑", "poem": "垂钓京江欲白头，江鱼堪钓却西游。刘伶台下稻花晚，韩信庙前枫叶秋。淮月未明先倚槛，海云初起更维舟。河桥有酒无人醉，独上高城望庾楼。"},
{"poem_name": "念奴娇·放船纵棹", "poem_id": "fengye_23962", "poem_class": "枫叶", "poet_dynasty": "宋朝", "poet": "朱敦儒", "poem": "放船纵棹，趁吴江风露，平分秋色。帆卷垂虹波面冷，初落萧萧枫叶。万顷琉璃，一轮金鉴，与我成三客。碧空寥廓，瑞星银汉争白。深夜悄悄鱼龙，灵旗收暮霭，天光相接。莹澈乾坤，全放出、叠玉层冰宫阙。洗尽凡心，相忘尘世，梦想都销歇。胸中云海，浩然犹浸明月。"},
{"poem_name": "送丘丹归江东", "poem_id": "fengye_14647", "poem_class": "枫叶", "poet_dynasty": "唐朝", "poet": "李端", "poem": "故山霜落久，才子忆荆扉。旅舍寻人别，秋风逐雁归。梦愁枫叶尽，醉惜菊花稀。肯学求名者，经年未拂衣。"},
{"poem_name": "送杨尚絅杨名甫毛贞甫陆全卿四进士归省·其二·名甫", "poem_id": "fengye_249996", "poem_class": "枫叶", "poet_dynasty": "明朝", "poet": "王鏊", "poem": "南宫笔势见翩翩，固也平生意岂然。不伐子甘为孟后，虚名吾自愧卢前。杏花燕市春随马，枫叶钱塘夜泊船。旧日和凝今老矣，登庸衣钵尚须传。"},
{"poem_name": "寄马秀才下第归", "poem_id": "fengye_232957", "poem_class": "枫叶", "poet_dynasty": "明朝", "poet": "王恭", "poem": "乡闱不得意，秋卷自呈亲。共恨持衡手，空怜泣玉人。拂衣枫叶冷，归棹菊花新。擢秀非难取，长歌泮水春。"},
{"poem_name": "忠州", "poem_id": "fengye_146382", "poem_class": "枫叶", "poet_dynasty": "宋朝", "poet": "李流谦", "poem": "井邑云恨一聚村，寻诗来扫壁间尘。此州惟有断头将，圣世初无弃梗人。枫叶晚林终日醉，梅花腊峤几时春。不愁过客当年泪，尊酒黄堂是旧隣。"},
{"poem_name": "归钓吟", "poem_id": "fengye_162924", "poem_class": "枫叶", "poet_dynasty": "宋朝", "poet": "华岳", "poem": "我生本是丝纶客，尝抱丝纶钓王国。胶庠虽识姚有虞，载车未遇周西析。抱琴归去古江边，江头风月犹依然。江风刮岸岸如削，江月照人人未眠。沙平浪静江天阔，换酒捉鱼鱼拨刺。有时醉碗和月吞，有时醉棹和烟拨。或唱歌，或吹笛，欸乃宫商人不识。歌声唤彻烟水寒，笛声清透云霄碧。不张帆，任渠去，去到云山深处住。云山深处有画图，添个云山画图侣。不拨棹，任渠流，流入玻瓈影裹头。玻璃影裹迸珠玉，千斛万斛谁能收。倦时眠，醉时舞，渔家自有神仙府。睡时蝴蝶梦庄周，舞处鸥鸢奏韶武。自举归钓吟，清江漠漠烟沉沉。云藏万壑暗水尾，风吹孤月摇天心。翠微父，翠微父，和我行歌进南浦。画桥流水抹晴烟，残照暮霞收宿雨。水连天，天似水，一蓑活计谁能比。枫叶飘霜鲈脍香，杨花雪河魨美。也不学，姜太公，百年将至方非熊。会须年少遇真主，恢我诸夏车书同。也不学，严子陵，云台不为殊勋。中兴只作钓台侣，胸啡中百万和无兵。我网不似汉，汉网何太疏，也曾漏却吞舟鱼。何当周密如枢机，直欲纤悉皆无遗。我钩不似吕，吕钩何太直，除却文王有谁识。争如猛曲一弯腰，牵取星珠并月璧。鱼胶寒齿折蒿剔，蟹螯刺指和笼烹。屠龙饪鼎口不美，断鲸斫炙肠聊撑。"},
{"poem_name": "次韵潘都干菊花六首·霜神亦有丰韵", "poem_id": "fengye_97282", "poem_class": "枫叶", "poet_dynasty": "宋朝", "poet": "项安世", "poem": "霜神亦有丰韵，未可寻常等夷。赤尽红头枫叶，却能偏护花肌。"},
{"poem_name": "题江州琵琶亭", "poem_id": "fengye_80776", "poem_class": "枫叶", "poet_dynasty": "宋朝", "poet": "张耒", "poem": "危亭未榜名琵琶，尚有枫叶连荻花。呜呼司马则已矣，行人往来皆叹嗟。司马风流映千古，当日琵琶传乐府。江山寂寞三百年，浔阳风月知谁主。我今单舸犯江潭，往来略已遍东南。可怜千里伤心目，不待琵琶泪满衫。"},
{"poem_name": "暮烟", "poem_id": "fengye_324482", "poem_class": "枫叶", "poet_dynasty": "明朝", "poet": "胡宗仁", "poem": "送客归来息树根，萧疏枫叶掩柴门。暮烟未即全遮眼，犹露桥西一两村。"},
{"poem_name": "琵琶亭", "poem_id": "fengye_302070", "poem_class": "枫叶", "poet_dynasty": "宋朝", "poet": "祖无择", "poem": "晚泊湓江半客舟，琵琶亭下动闲愁。霓裳绿腰杳何许，枫叶荻花空自秋。贾傅有才悲鵩鸟，楚骚终古怨灵修。莫言司马青衫湿，今日行人亦涕流。"},
{"poem_name": "望颐山", "poem_id": "fengye_308390", "poem_class": "枫叶", "poet_dynasty": "明朝", "poet": "马治", "poem": "斜日水南行，苍然云景清。远山时在望，仙洞故知名。枫叶凝秋色，藤花落晚晴。西阳亭不见，惆怅翳榛荆。"},
{"poem_name": "长相思·一重山", "poem_id": "fengye_1496", "poem_class": "枫叶", "poet_dynasty": "清朝", "poet": "纳兰容若", "poem": "一重山，两重山，山远天高烟水寒，相思枫叶丹。菊花开，菊花残，塞雁高飞人未还，一帘风月闲。"},
{"poem_name": "送葛谦问·江上霜枫叶叶红", "poem_id": "fengye_220275", "poem_class": "枫叶", "poet_dynasty": "宋朝", "poet": "蔡戡", "poem": "江上霜枫叶叶红，不堪摇落又西风。只愁叠鼓催船去，千里相思月满空。"},
{"poem_name": "寄德朋", "poem_id": "fengye_207593", "poem_class": "枫叶", "poet_dynasty": "元朝", "poet": "倪瓒", "poem": "故人欲问梁鸿宅，遗迹犹应杵臼存。枫叶菊花秋瑟瑟，荒园废圃雨昏昏。农人掩舍春明墅，县吏催租夜打门。唯有德朋多远思，赋诗刻烛酒重温。"},
{"poem_name": "黄钟·人月圆·山中书事兴", "poem_id": "liushui_16047", "poem_class": "流水", "poet_dynasty": "元朝", "poet": "张可久", "poem": "山中书事兴亡千古繁华梦，诗眼倦天涯。孔林乔木，吴宫蔓草，楚庙寒鸦。数间茅舍，藏书万卷，投老村家。山中何事？松花酿酒，春水煎茶。秋日湖上笙歌苏小楼前路，杨柳尚青青。画船来往，总相宜处，浓淡阴晴。杖藜闲暇，孤坟梅影，半岭松声。老猿留坐，白云洞口，红叶山亭。春晚次韵萋萋芳草春云乱，愁在夕阳中、短亭别酒，平湖画舫，垂柳骄骢。一声啼鸟，一番夜雨，一阵东风。桃花吹尽，佳人何在？门掩残红。雪中游虎丘梅花潭似真真面，留我倚阑干。雪晴天气，松腰玉瘦，泉眼冰寒。兴亡遗恨，一丘黄土，千古青山。老僧同醉，残碑休打，宝剑羞看。会稽怀古林深藏却云门寺，回首若耶溪。苎萝人去，蓬莱山在，老树荒碑。神仙何处？炼丹傍井，试墨临池。荷花十里，清风鉴水，明月天衣。客垂虹三高祠下天如镜，山色浸空涤。莼羹张翰，渔舟范蠡，茶灶龟蒙。故人何在？前程那里？心事谁同？黄花庭院，青灯夜雨，白发秋风！吴门怀古山藏白虎云藏寺，池上老梅枝。洞庭归兴，香柑红树，鲈鲙银丝。白家池馆，吴王花草，长似坡诗。可人怜处，啼乌夜月，犹怨西施。春日湖上二首东风西子湖边路，白发强寻春。尽教年少，金鞭俊影，罗帕香尘。蹇驴破帽，荒地废苑，流水闲云。恼余归思，花前燕子，墙里佳人。小楼还被青山碍，隔断楚天遥。昨宵入梦，那人如玉，何处吹箫？门前朝暮，无情秋月，有信春潮。看看憔悴，飞花心事，残柳眉梢。开吴湘江遇雪一冬不见梅花面，天意可怜人。晓来如画，残枝缀粉，老树生春。山僧高卧，松炉细火，茅屋衡门。冻河堤上，玉龙战倒，百万愁鳞。寄璩源芝田禅师龙湫山上云屯寺，别是一乾坤。僧参百丈，雪深半尺，梅瘦三分。几时亲到？松边弄水，月下敲门。相思无奈，烟萝洞口，立尽黄昏。三两道中有怀会稽松风十里云门路，破帽醉骑驴。小桥流水，残梅剩雪，清似西湖。而今杖履，青霞洞府，白发樵夫。不如归去，香炉峰下，吾爱吾庐。"},
{"poem_name": "铜陵县端午日寄兄弟二首·寄季毅", "poem_id": "zongzi_148555", "poem_class": "粽子", "poet_dynasty": "宋朝", "poet": "孔武仲", "poem": "南北飘然各转蓬，佳辰无路笑言同。铜壶县冷更微雨，白鹊楼高来远风。粽剥雪肤明席上，酒倾玉骨映杯中。区区羁旅无欢笑，遥想华堂屡一烘。"},
{"poem_name": "宿玄洲精舍芝菌阁别张伯雨二首·其一", "poem_id": "liushui_232118", "poem_class": "流水", "poet_dynasty": "元朝", "poet": "萨都剌", "poem": "一到茆山三日留，满山风雨过中秋。云行松树高低见，日落涧水东西流。外史相邀登菌阁，此身只合往瀛洲。它年丛桂结招隐，野服愿随麋鹿游。"},
{"poem_name": "寄朗州温右史曹长", "poem_id": "liushui_3632", "poem_class": "流水", "poet_dynasty": "唐朝", "poet": "刘禹锡", "poem": "暂别瑶墀鸳鹭行，彩旗双引到沅湘。城边流水桃花过，帘外春风杜若香。史笔枉将书纸尾，朝缨不称濯沧浪。云台公业家声在，征诏何时出建章。"},
{"poem_name": "贺诰封廖五洪学士配江安人双寿歌", "poem_id": "liushui_373620", "poem_class": "流水", "poet_dynasty": "明朝", "poet": "湛若水", "poem": "谁家玳瑁筵初启，金盘露滴琼瑶髓。长庚跨鹤来青霄，王母鞭鸾度碧海。寿域弘开瑞气腾，庭闱交映金天精。主人一仕归五洪，陇上馌耕宾主仍。阴阳合德天道成，桂芳熊胆流休声。木天紫诰换郎冠，珠翟霞帔曳绛云。门中亦有偷桃儿，胸罗星宿剑光寒。偷桃儿，洞野子，词源三峡倒流水。洞庭阔豁不可收，波涛动地舂天起。我闻寿亲之道在显扬，何必尽引洞庭为酒入寿觞。无念双亲贻令名，直与乾坤配耿光。"},
{"poem_name": "桃源·露暗烟浓草色新", "poem_id": "liushui_38313", "poem_class": "流水", "poet_dynasty": "唐朝", "poet": "李白", "poem": "露暗烟浓草色新，一翻流水满溪春。可怜渔歌父重来访，只见桃花不见人。"},
{"poem_name": "省试湘灵鼓瑟", "poem_id": "liushui_18205", "poem_class": "流水", "poet_dynasty": "唐朝", "poet": "钱起", "poem": "善鼓云和瑟，常闻帝子灵。冯夷空自舞，楚客不堪听。苦调凄金石，清音入杳冥。苍梧来怨慕，白芷动芳馨。流水传潇浦，悲风过洞庭。曲终人不见，江上数峰青。"},
{"poem_name": "香闺十咏·凌波袜", "poem_id": "chunfen_315788", "poem_class": "春分", "poet_dynasty": "宋朝", "poet": "张玉孃", "poem": "天孙夜半剪云虽，翠幄春分巧思多。一束金莲微印月，香尘不动步凌波。"},
{"poem_name": "蝶恋花·已过春分春欲去", "poem_id": "chunfen_201431", "poem_class": "春分", "poet_dynasty": "宋朝", "poet": "葛胜仲", "poem": "已过春分春欲去，千炬花间，作意留春住。一曲清歌无误顾，绕梁余韵归何处。尽日劝春春不语，红气蒸霞，且看桃千树。才子霏谈更五鼓，剩看走笔挥风雨。"},
{"poem_name": "前纪时行", "poem_id": "chunfen_50470", "poem_class": "春分", "poet_dynasty": "宋朝", "poet": "陈著", "poem": "孟春朔日雷声发，雷后兼旬雨不歇。仲春之朔近春分，一夜风雪四山白。丰歉气候看春头，乃今变异连两月。阴阳磅礴天地閒，自有常程更闭泄。今此胡为颠倒行，阖阖万物失其节。欲一出门泥泞深，巡檐问天天默默。老农忽从何处来，谓见岁时记中说。鸡旦之雷虽非时，犹曰其占多黍稷。今朝有雪却非宜，米价当踊民食缺。吉者未几凶者继，所喜转为忧惙惙。向来好事多不应，才说乖证不可活。黯然相对尚何言，但愿所应在雷在不在雪。"},
{"poem_name": "上已领客", "poem_id": "chunfen_118463", "poem_class": "春分", "poet_dynasty": "宋朝", "poet": "魏了翁", "poem": "流觞元已奚所因，更指三日为良辰。山阴坐上皆豪逸，长安水边多丽人。临流有许豪与丽，元无一个能知津。韩婴何凭指溱洧，束晳胡据诬周秦。千年混混同一波，竞言此日天气新。其间号曰该洽者，或言鳦降祠高辛。春分以后弗无子，往往援引诗生民。说虽有稽义犹凿，况复除日经无文。予尝妄意已为火，季春火见疑乘寅。寅居汉津火所畏，故以元已祓水滨。一年奇月必用重，三三欲解阳德屯。较之前说已云近，终愧俚俗疵吾醇。要须挈我沂泗上，回瓢点瑟看长春。"},
{"poem_name": "赠笔工范君用", "poem_id": "chunfen_310938", "poem_class": "春分", "poet_dynasty": "元朝", "poet": "郭天锡", "poem": "光分顾兔一毫芒，遍洒春分翰墨场。得趣妙从看剑舞，全身功贵善刀藏。梦花不羡雕虫巧，试草曾供倚马忙。昨过山僧馀习在，小书红叶拭新霜。"},
{"poem_name": "奉酬长文舍人出城见示之句", "poem_id": "chunfen_115148", "poem_class": "春分", "poet_dynasty": "宋朝", "poet": "欧阳修", "poem": "春分腊雪未全销，凛冽春寒气尚骄。摄事初欣迎社燕，寻芳因得过溪桥。清浮酒蚁醅初拨，暖入◇篁舌渐调。兴味爱君年尚少，莫嫌斋禁暂无憀。"},
{"poem_name": "郡中春宴，因赠诸客", "poem_id": "chunfen_255030", "poem_class": "春分", "poet_dynasty": "唐朝", "poet": "白居易", "poem": "仆本儒家子，待诏金马门。尘忝亲近地，孤负圣明恩。一旦奉优诏，万里牧远人。可怜岛夷帅，自称为使君。身骑牂牁马，口食涂江鳞。暗澹绯衫故，斓斑白发新。是时岁二月，玉历布春分。颁条示皇泽，命宴及良辰。冉冉趋府吏，蚩蚩聚州民。有如蛰虫鸟，亦应天地春。薰草席铺坐，藤枝酒注樽。中庭无平地，高下随所陈。蛮鼓声坎坎，巴女舞蹲蹲。使君居上头，掩口语众宾。勿笑风俗陋，勿欺官府贫。蜂巢与蚁穴，随分有君臣。"},
{"poem_name": "少年游·小楼归燕又黄昏", "poem_id": "chunfen_199807", "poem_class": "春分", "poet_dynasty": "宋朝", "poet": "杜安世", "poem": "小楼归燕又黄昏。寂寞锁高门。轻风细雨，惜花天气，相次过春分。画堂无绪，初燃绛蜡，罗帐掩余薰。多情不解怨王孙，任薄幸、一从君。"},
{"poem_name": "己亥十一月二十一日长至前一旬书", "poem_id": "chunfen_40776", "poem_class": "春分", "poet_dynasty": "元朝", "poet": "方回", "poem": "北极地上三十六度出，南极地下三十六度入。四海之内居中国，不见南极见北极。东生西没一轮日，西没昏黑生白。春分秋分昼夜中，天上地下度数同。地上天少日晷短，子月日南而北返。地上天多日晷长，午月日北而南行。四时成岁岁如此，日南日北而已矣。一百八十度有奇，不过一往一来耳。或谓四游升降殆不然，所以景佑新书删其篇。"},
{"poem_name": "虔州", "poem_id": "chunfen_296861", "poem_class": "春分", "poet_dynasty": "宋朝", "poet": "彭蠡", "poem": "去年寒食五羊山，今日春分章贡间。尽有渔樵陪杖履，不劳车马出江关。经过村落先谋酒，逢著莺花便解颜。闻说浮春池馆尽，荒烟瘦石水潺潺。"},
{"poem_name": "答葛实甫", "poem_id": "chunfen_252432", "poem_class": "春分", "poet_dynasty": "明朝", "poet": "娄坚", "poem": "雨雪度春分，垆香寂自焚。冲泥来好客，促膝把新文。霜橘留余绿，晴湖蹴钿纹。清音个中得，但许解人闻。"},
{"poem_name": "次韵潘都干水晶菊二首·幕中安得野人园", "poem_id": "chunfen_97325", "poem_class": "春分", "poet_dynasty": "宋朝", "poet": "项安世", "poem": "幕中安得野人园，种此晶荧白玉丹。冷淡虽无九春分，风流还得一冬看。银杯共色深宜酒，纸帐围香木怕寒。只向河阳种桃李，今时潘胜旧时潘。"},
{"poem_name": "苏幕遮·掩湘奁", "poem_id": "chunfen_376966", "poem_class": "春分", "poet_dynasty": "清朝", "poet": "赵我佩", "poem": "掩湘奁，笼翠袖。病到春分，病到春分后。百折回阑□倚久。愁乱如丝，愁乱如丝柳。燕巢梁，蜗篆甃。风雨连宵，风雨连宵又。欲绣苔衣描未就。红染飞花，红染飞花瘦。"},
{"poem_name": "和宋之问寒食题黄梅临江驿", "poem_id": "chunfen_193858", "poem_class": "春分", "poet_dynasty": "唐朝", "poet": "崔融", "poem": "春分自淮北，寒食渡江南。忽见浔阳水，疑是宋家潭。明主阍难叫，孤臣逐未堪。遥思故园陌，桃李正酣酣。"},
{"poem_name": "送蒲御史往荆南", "poem_id": "chunfen_275914", "poem_class": "春分", "poet_dynasty": "宋朝", "poet": "陈肃", "poem": "怅望荆南道，飘然忽去群。云随骢马色，花学绣衣纹。过峡思神女，逢滩问使君。王程归有限，应未落春分。"},
{"poem_name": "画木莲花图寄元郎中", "poem_id": "mudan_8343", "poem_class": "牡丹", "poet_dynasty": "唐朝", "poet": "白居易", "poem": "花房腻似红莲朵，艳色鲜如紫牡丹。唯有诗人能解爱，丹青写出与君看。"},
{"poem_name": "双调·沉醉东风·倩人扶观璚", "poem_id": "mudan_23273", "poem_class": "牡丹", "poet_dynasty": "元朝", "poet": "乔吉", "poem": "倩人扶观璚华珠滴沥寒凝碧粉，玉珑璁暖簇香云。仙裙翡翠薄，宫额鹅黄嫩，牡丹也不敢称尊。倚杖来观海上春。比锦缆龙舟较稳。泛湖写景干办出苍松翠竹，界画成宝殿珠楼。明玉船，描金柳，碧玲珑凤凰山后。一片晴云雪色秋，白罗衬丹青扇头。题扇头隐括古诗万树枯林冻折，千山高鸟飞绝。兔径迷，人踪灭，载梨云小舟一叶。蓑笠渔翁耐冷的别，独钓寒江暮雪。"},
{"poem_name": "思黯南墅赏牡丹", "poem_id": "mudan_3413", "poem_class": "牡丹", "poet_dynasty": "唐朝", "poet": "刘禹锡", "poem": "偶然相遇人间世，合在增城阿姥家。有此倾城好颜色，天教晚发赛诸花。"},
{"poem_name": "酬胡三凭人问牡丹", "poem_id": "mudan_15672", "poem_class": "牡丹", "poet_dynasty": "唐朝", "poet": "元稹", "poem": "窃见胡三问牡丹，为言依旧满西栏。花时何处偏相忆，寥落衰红雨后看。"},
{"poem_name": "闺情效香奁体·懒向妆台对镜鸾", "poem_id": "mudan_161582", "poem_class": "牡丹", "poet_dynasty": "宋朝", "poet": "黄庚", "poem": "懒向妆台对镜鸾，罗衣怯薄正春寒。黄金络索珊瑚坠，独立春风看牡丹。"},
{"poem_name": "牡丹开已数日方盛丽未艾也成二绝·晚春庭院牡丹香", "poem_id": "mudan_36781", "poem_class": "牡丹", "poet_dynasty": "宋朝", "poet": "钱时", "poem": "晚春庭院牡丹香，谁道花开恨不长。寒食到今几十日，依然夭艳压群芳。"},
{"poem_name": "裴给事宅白牡丹", "poem_id": "mudan_14170", "poem_class": "牡丹", "poet_dynasty": "唐朝", "poet": "卢纶", "poem": "长安豪贵惜春残，争玩街西紫牡丹。 别有玉盘承露冷，无人起就月中看。"},
{"poem_name": "伤大宅", "poem_id": "mudan_8178", "poem_class": "牡丹", "poet_dynasty": "唐朝", "poet": "白居易", "poem": "谁家起甲第，朱门大道边？丰屋中栉比，高墙外回环。累累六七堂，栋宇相连延。一堂费百万，郁郁起青烟。洞房温且清，寒暑不能干。高堂虚且迥，坐卧见南山。绕廊紫藤架，夹砌红药栏。攀枝摘樱桃，带花移牡丹。主人此中坐，十载为大官。厨有臭败肉，库有贯朽钱。谁能将我语，问尔骨肉间：岂无穷贱者，忍不救饥寒？如何奉一身，直欲保千年？不见马家宅，今作奉诚园。"},
{"poem_name": "双调·新水令·闺丽绣闺深", "poem_id": "mudan_23270", "poem_class": "牡丹", "poet_dynasty": "元朝", "poet": "乔吉", "poem": "闺丽绣闺深培养出牡丹芽，控银钩绣帘不挂。莺燕游上苑，蝶梦绕东华。富贵人家，花阴内柳阴下。【乔木查】忽地迎头见咱，娇小心儿里怕，厌地回身拢鬓鸦，傍阑干行又羞，双脸烘霞。【搅筝琶】我凝眸罢，心内顽麻。可知曲江头三次遗鞭，我粉墙外几乎坠马。人说观自在活菩萨，堪夸。普院山几时曾到他，更隔着海角天涯。【甜水令】他秋水回波，春山摇翠，芳心迎迓，彼此各承答。诗句传情，琴声写恨，衷肠牵挂，许多时不得欢洽。【雁儿落】斗的满街里闲嗑牙，待罢呵如何罢？空揣着题诗玉版笺，织锦香罗帕。【得胜令】我是个为客秀才家，你是个未嫁女娇娃，不是将海鹤儿相埋怨，休把这纸鹞儿厮调发。若是真么，回与我句实成的话。天那，送了人呵不是耍。【离亭宴煞】只因你赡不下解合的心肠儿叉，不是我口不严俵扬的风声儿大。伫头凭阑，一日三衙，唱道成时节准备着小意儿妆虾，不成时怎肯呆心儿跳塔？哎，你个吃戏冤家。来来来将人休量抹，我不是琉璃井底鸣蛙，我是个花柳营中惯战马。"},
{"poem_name": "送浑大夫赴丰州", "poem_id": "mudan_3933", "poem_class": "牡丹", "poet_dynasty": "唐朝", "poet": "刘禹锡", "poem": "凤衔新诏降恩华，又见旌旗出浑家。故吏来辞辛属国，精兵愿逐李轻车。毡裘君长迎风驭，锦带酋豪踏雪衙。其奈明年好春日，无人唤看牡丹花。"},
{"poem_name": "秋月", "poem_id": "yun_2446", "poem_class": "云", "poet_dynasty": "宋朝", "poet": "程颢", "poem": "清溪流过碧山头，空水澄鲜一色秋。隔断红尘三十里，白云红叶两悠悠。"},
{"poem_name": "李凭箜篌引", "poem_id": "yun_212", "poem_class": "云", "poet_dynasty": "唐朝", "poet": "李贺", "poem": "吴丝蜀桐张高秋，空山凝云颓不流。江娥啼竹素女愁，李凭中国弹箜篌。昆山玉碎凤凰叫，芙蓉泣露香兰笑。十二门前融冷光，二十三丝动紫皇。女娲炼石补天处，石破天惊逗秋雨。梦入神山教神妪，老鱼跳波瘦蛟舞。吴质不眠倚桂树，露脚斜飞湿寒兔。"},
{"poem_name": "望蓟门", "poem_id": "yun_638", "poem_class": "云", "poet_dynasty": "唐朝", "poet": "祖咏", "poem": "燕台一望客心惊，笳鼓喧喧汉将营。万里寒光生积雪，三边曙色动危旌。沙场烽火侵胡月，海畔云山拥蓟城。少小虽非投笔吏，论功还欲请长缨。"},
{"poem_name": "送张判官赴河西", "poem_id": "yun_9762", "poem_class": "云", "poet_dynasty": "唐朝", "poet": "王维", "poem": "单车曾出塞，报国敢邀勋。见逐张征虏，今思霍冠军。沙平连白云，蓬卷入黄云。慷慨倚长剑，高歌一送君。"},
{"poem_name": "观博平王志安少府山水粉图", "poem_id": "yun_4666", "poem_class": "云", "poet_dynasty": "唐朝", "poet": "李白", "poem": "粉壁为空天，丹青状江海。游云不知归，日见白鸥在。博平真人王志安，沉吟至此愿挂冠。松溪石磴带秋色，愁客思归坐晓寒。"},
{"poem_name": "富春至严陵山水甚佳", "poem_id": "yun_35648", "poem_class": "云", "poet_dynasty": "清朝", "poet": "纪昀", "poem": "浓似春云淡似烟，参差绿到大江边。斜阳流水推篷坐，翠色随人欲上船。"},
{"poem_name": "破阵子·燕子来时新社", "poem_id": "niao_1692", "poem_class": "鸟", "poet_dynasty": "宋朝", "poet": "晏殊", "poem": "燕子来时新社，梨花落后清明。池上碧苔三四点，叶底黄鹂一两声。日长飞絮轻。巧笑东邻女伴，采桑径里逢迎。疑怪昨宵春梦好，元是今朝斗草赢。笑从双脸生。"},
{"poem_name": "姑孰十咏·陵歊台", "poem_id": "yun_4501", "poem_class": "云", "poet_dynasty": "唐朝", "poet": "李白", "poem": "旷望登古台，台高极人目。叠嶂列远空，杂花间平陆。闲云入窗牖，野翠生松竹。欲览碑上文，苔侵岂堪读。"},
{"poem_name": "感遇十二首·其四", "poem_id": "niao_11154", "poem_class": "鸟", "poet_dynasty": "唐朝", "poet": "张九龄", "poem": "孤鸿海上来，池潢不敢顾。侧见双翠鸟，巢在三珠树。矫矫珍木巅，得无金丸惧？美服患人指，高明逼神恶。今我游冥冥，弋者何所慕！"},
{"poem_name": "秋日即事五首·夜床辗转恨明迟", "poem_id": "fengye_139275", "poem_class": "枫叶", "poet_dynasty": "宋朝", "poet": "陈普", "poem": "夜床辗转恨明迟，晓发梳寒倚竹扉。树景纸窗风作色，蛩声壁罅月流辉。三杯白酒穷年客，满箧红尘隔岁衣。遥想白鸥江上路，蓼花枫叶雨霏霏。"},
{"poem_name": "平阳道中", "poem_id": "niao_1504", "poem_class": "鸟", "poet_dynasty": "明朝", "poet": "于谦", "poem": "杨柳阴浓水鸟啼，豆花初放麦苗齐。相逢尽道今年好，四月平阳米价低。"},
{"poem_name": "遣闷戏呈路十九曹长", "poem_id": "niao_5638", "poem_class": "鸟", "poet_dynasty": "唐朝", "poet": "杜甫", "poem": "江浦雷声喧昨夜，春城雨色动微寒。黄鹂并坐交愁湿，白鹭群飞大剧干。晚节渐于诗律细，谁家数去酒杯宽。惟吾最爱清狂客，百遍相看意未阑。"},
{"poem_name": "台城路·城南仁王寺散步", "poem_id": "fengye_365864", "poem_class": "枫叶", "poet_dynasty": "清朝", "poet": "何振岱", "poem": "幽蝉爱向斜阳语，声沉丛丛烟树。曲水流迟，西风转易，几叶秋无寻处。孤吟谁与。对冉冉轻晖，萧萧荒趣。冷到鱼天，疏罾收了远山暮。清游顿惊非故。任人归野店，灯催城鼓。水蓼花疏，岸枫叶落，漫忆题红前度。扁舟自去。待挈榼盟鸥，展襟偕鹭。忆旧无凭，相看怎似汝。"},
{"poem_name": "登城西南隅次毛驰黄韵", "poem_id": "fengye_372957", "poem_class": "枫叶", "poet_dynasty": "明朝", "poet": "张丹", "poem": "野阔天高枫叶丹，凤凰城上倚楼看。苔深玉马秋逾静，露涩铜驼晓未干。南浦云屯千骑合，西陵木落万家寒。愁来鼓角霜前动，莫听征鸿去渺漫。"},
{"poem_name": "次韵邢怀正通判游蒋山", "poem_id": "fengye_127257", "poem_class": "枫叶", "poet_dynasty": "宋朝", "poet": "周必大", "poem": "仙人薄蓬莱，乘槎度河浒。旧观桑田变，今访钟山古。驾言出东门，恍若之帝所。朝曦霁青霜，枫叶落红雨。亭亭望浮图，隐隐插天宇。坡垂北溟鳌，石卧南山虎。遥闻饭后钟，绝胜紞如鼓。薛惟布金地，草木谁敢侮。孤芳破冰雪，喜见梅萼吐。同游皆大雅，缁素竞先睹。巾车似元亮，漱石杂孙楚。相将挹灵泉，何用照牛渚。西方化人国，未觉道修阻。法筵盛龙象，一一会心侣。茗盌散午梦，蒲团便软语。悬知雨花社，重辩风幡舞。相投甚针芥，味道真酷乳。从来草堂灵，俗驾回吾祖。况如云仍辈，么麽那复数。后车倘许随，未羡黄金坞。"},
{"poem_name": "初冬·平生诗句领流光", "poem_id": "fengye_53091", "poem_class": "枫叶", "poet_dynasty": "宋朝", "poet": "陆游", "poem": "平生诗句领流光，绝爱初冬万瓦霜。枫叶欲残看愈好，梅花未动意先香。暮年自适何妨退，短景无营亦自长。况有小儿同此趣，一窗相对弄朱黄。"},
{"poem_name": "至後入城道中杂兴十首·谁练苕花作雪茸", "poem_id": "fengye_64784", "poem_class": "枫叶", "poet_dynasty": "宋朝", "poet": "杨万里", "poem": "谁练苕花作雪茸，更将枫叶染猩红。姮娥不认推青女，青女又还推化工。"},
{"poem_name": "采桑子·彭浪矶", "poem_id": "fengye_23938", "poem_class": "枫叶", "poet_dynasty": "宋朝", "poet": "朱敦儒", "poem": "扁舟去作江南客，旅雁孤云。万里烟尘。回首中原泪满巾。 碧山对晚汀洲冷，枫叶芦根。日落波平。愁损辞乡去国人。"},
{"poem_name": "偈颂二十首·鱼浮水面性地平", "poem_id": "fengye_257518", "poem_class": "枫叶", "poet_dynasty": "宋朝", "poet": "释如珙", "poem": "鱼浮水面性地平，鸟入林中机路密。秋到石床枫叶落，梦幻伴子六十七。"},
{"poem_name": "临江仙·秋日有感", "poem_id": "fengye_35052", "poem_class": "枫叶", "poet_dynasty": "宋朝", "poet": "赵长卿", "poem": "枫叶白苹秋未老，晚风吹泛轻舶。青山沥沥水茫茫。情随流水远，恨逐暮山长。一点相思千点泪，眼前无限情伤，佳人犹自捧离觞。阳关休唱彻，唱彻断人肠。"},
{"poem_name": "维扬怀项朴庵", "poem_id": "fengye_277462", "poem_class": "枫叶", "poet_dynasty": "宋朝", "poet": "陈一斋", "poem": "长铗悲弹负壮游，京华倦客又扬州。西风昨夜他乡梦，明月故人何处楼。石塔钟残枫叶暝，瓜州棹远荻花秋。幽窗一点寒灯影，徒倚阑干生暮愁。"},
{"poem_name": "送选上人", "poem_id": "fengye_175315", "poem_class": "枫叶", "poet_dynasty": "宋朝", "poet": "释行海", "poem": "江天雁过客心遥，一舸凉风八月潮。七十二湖烟雨岸，蓼花枫叶正萧萧。"},
{"poem_name": "过宛叔梦阁", "poem_id": "fengye_183799", "poem_class": "枫叶", "poet_dynasty": "明朝", "poet": "王微", "poem": "照返江流急，霜多枫叶残。年年月光好，只共一闺寒。"},
{"poem_name": "夜坐", "poem_id": "fengye_517", "poem_class": "枫叶", "poet_dynasty": "宋朝", "poet": "文天祥", "poem": "淡烟枫叶落，细雨蓼花时。宿雁半江画，寒蛩四壁诗。少年成老大，吾道付逶迤。终有剑心在，闻鸡坐欲驰。"},
{"poem_name": "梅城雪夜", "poem_id": "fengye_232891", "poem_class": "枫叶", "poet_dynasty": "明朝", "poet": "王恭", "poem": "夜静潮声远，城高月影寒。梅花孤角断，灯火几家残。枫叶愁中落，乡林梦里看。天明倚霜树，云水浩漫漫。"},
{"poem_name": "送叶知县", "poem_id": "fengye_107838", "poem_class": "枫叶", "poet_dynasty": "明朝", "poet": "徐贲", "poem": "黄苇丹枫叶落时，水云漠漠雁来迟。秋风长是身为客，已自伤心况别离。"},
{"poem_name": "木兰花慢·丙子冬，寄隆兴吕道山左丞。", "poem_id": "fengye_345703", "poem_class": "枫叶", "poet_dynasty": "元朝", "poet": "白朴", "poem": "忆元龙湖海，樽俎地、笑谈间。尽画烛寒烧，红螺细卷，沉醉更阑。西风数声笳鼓，怅匡庐、山下送征鞍。秋水苹花渐老，晓霜枫叶初丹。滕王高阁倚江干。极目楚天间。想画栋朱帘，朝云南浦，暮雨西山。天涯倦游司马，更几时、携手一凭栏。别后相思何处，月明千里乡关。"},
{"poem_name": "寄牟德范九江幕府", "poem_id": "fengye_313412", "poem_class": "枫叶", "poet_dynasty": "宋朝", "poet": "周密", "poem": "怀人渺渺隔风涛，湓浦炉峰梦寐劳。雄堞拂云屯万灶，空江锁月宿千艘。临流击楫宾朋盛，草檄飞书笔墨豪。枫叶荻花秋正好，琵琶休听郁轮袍。"},
{"poem_name": "宣城崔大夫召联句，偶疾不获赴因献", "poem_id": "fengye_19323", "poem_class": "枫叶", "poet_dynasty": "唐朝", "poet": "许浑", "poem": "心慕知音命自拘，画堂闻欲试吹竽。茂陵罢酒惭中圣，漳浦题诗怯大巫。鬐鬣几年伤在藻，羽毛终日羡栖梧。还愁旅棹空归去，枫叶荷花钓五湖。"},
{"poem_name": "水龙吟·云麓新葺北墅园池", "poem_id": "liushui_24264", "poem_class": "流水", "poet_dynasty": "宋朝", "poet": "吴文英", "poem": "好山都在西湖，斗城转北多流水。屋边五亩，桥通双沼，平烟蘸翠。旋叠云根，半开竹径，鸥来须避。四时长把酒，临花傍月，无一日、不春意。独乐当时高致。醉吟篇、如今还继。举头见日，葵心倾□，□□归计。浮碧亭□，泛红波迥，桃源人世。待天香□□，开时又胜，翠阴青子。"},
{"poem_name": "瀑布湾", "poem_id": "liushui_279102", "poem_class": "流水", "poet_dynasty": "宋朝", "poet": "黄仲", "poem": "飞来瀑布破青山，遂作寒流水一湾。民庶只疑投石效，岂知龙卧在其间。"},
{"poem_name": "蟾宫曲·送春", "poem_id": "liushui_759", "poem_class": "流水", "poet_dynasty": "元朝", "poet": "贯云石", "poem": "问东君何处天涯，落日啼鹃，流水桃花。淡淡遥山，萋萋芳草，隐隐残霞。随柳絮吹归那答，趁游丝惹在谁家。倦理琵琶，人倚秋千，月照窗纱。"},
{"poem_name": "南歌子·香墨弯弯画", "poem_id": "liushui_11926", "poem_class": "流水", "poet_dynasty": "宋朝", "poet": "秦观", "poem": "香墨弯弯画，燕脂淡淡匀。揉蓝衫子杏黄裙，独倚玉阑无语点檀唇。人去空流水，花飞半掩门。乱山何处觅行云？又是一钩新月照黄昏。"},
{"poem_name": "双调·蟾宫曲·竹风过雨新", "poem_id": "liushui_23223", "poem_class": "流水", "poet_dynasty": "元朝", "poet": "贯云石", "poem": "竹风过雨新香，锦瑟朱弦，乱错宫商。樵管惊秋，渔歌唱晚，淡月疏篁。准备了今宵乐章，怎行云不住高唐？目外秋江，意外风光，环佩空归，分付下凄凉。相逢忘却余咱，梦隔行云，尽好诗夸。江上人归，宫中粉淡，明月无涯。从别却西湖酒家，遇逋翁便属仙葩。袜重霜华，春色交加，夜半相思，香透窗纱。问胸中谁有西湖？算诗酒东坡，清淡林逋。月枕冰痕，露凝荷泪，梦断云裾。桂子冷香仍月古，是嫦娥厌倦妆梳。春景扶疏，秋色模糊，若比西施，西子何如？　　凌波晚步晴烟，太华云高，天外无天。翠羽摇风，寒珠泣露，总解留连。明月冷亭亭玉莲，荡轻香散满湖船。人已如仙，花正堪怜，酒满金樽，诗满鸾笺。　送春　　问东君何处天涯？落日啼鹃，流水桃花。淡淡遥山，萋萋芳草，隐隐残霞。随柳絮吹归那答？趁游丝惹在谁家？倦理琵琶，人倚秋千，月照窗纱。　赠曹绣莲　　薰吹吹醒横塘，一派波光，掩映红妆。娇态盈盈，香风冉冉，翠盖昂昂。一任游人竞赏，尽教鸥鹭埋藏。世态炎凉，只恐秋凉，冷落空房。"},
{"poem_name": "下途归石门旧居", "poem_id": "liushui_1858", "poem_class": "流水", "poet_dynasty": "唐朝", "poet": "李白", "poem": "吴山高，越水清，握手无言伤别情。将欲辞君挂帆去，离魂不散烟郊树。此心郁怅谁能论，有愧叨承国士恩。云物共倾三月酒，岁时同饯五侯门。羡君素书尝满案，含丹照白霞色烂。余尝学道穷冥筌，梦中往往游仙山。何当脱屣谢时去，壶中别有日月天。俯仰人间易凋朽，钟峰五云在轩牖。惜别愁窥玉女窗，归来笑把洪崖手。隐居寺，隐居山，陶公炼液栖其间。凝神闭气昔登攀，恬然但觉心绪闲。数人不知几甲子，昨夜犹带冰霜颜。我离虽则岁物改，如今了然失所在。别君莫道不尽欢，悬知乐客遥相待。石门流水遍桃花，我亦曾到秦人家。不知何处得鸡豕，就中仍见繁桑麻。翛然远与世事间，装鸾驾鹤又复远。何必长从七贵游，劳生徒聚万金产。挹君去⒃，长相思，云游雨散从此辞。欲知怅别心易苦，向暮春风杨柳丝。"},
{"poem_name": "忆江南 春去也", "poem_id": "liushui_187", "poem_class": "流水", "poet_dynasty": "唐朝", "poet": "刘禹锡", "poem": "其一春去也，多谢洛城人。弱柳从风疑举袂，丛兰裛露似沾巾。独坐亦含颦。其二春去也，共惜艳阳年。犹有桃花流水上，无辞竹叶醉尊前。惟待见青天。"},
{"poem_name": "山中问答", "poem_id": "liushui_133", "poem_class": "流水", "poet_dynasty": "唐朝", "poet": "李白", "poem": "问余何意栖碧山，笑而不答心自闲。桃花流水窅然去，别有天地非人间。"},
{"poem_name": "秀亭秋怀十五首·秋风西北来", "poem_id": "liushui_38213", "poem_class": "流水", "poet_dynasty": "元朝", "poet": "方回", "poem": "秋风西北来，一夕几万里。湛湛长江枫，落叶逝流水。自非贞劲草，颜色槁欲死。时当蛰蛟龙，么麼况蝼蚁。塞墐非不可，旨蓄焉所恃。空褚乏裳衣，敝絮谁与理。阳春何日还，悲哉远游子。"},
{"poem_name": "泾川送族弟錞", "poem_id": "liushui_1873", "poem_class": "流水", "poet_dynasty": "唐朝", "poet": "李白", "poem": "泾川三百里，若耶羞见之。锦石照碧山，两边白鹭鸶。佳境千万曲，客行无歇时。上有琴高水，下有陵阳祠。仙人不见我，明月空相知。问我何事来？卢敖结幽期。蓬山振雄笔，绣服挥清词。江湖发秀色，草木含荣滋。置酒送惠连，吾家称白眉。愧无海峤作，敢阙河梁诗。见尔复几朝，俄然告将离。中流漾彩鹢，列岸丛金羁。叹息苍梧凤，分栖琼树枝。清晨各飞去，飘落天南垂。望极落日尽，秋深暝猿悲。寄情与流水，但有长相思。"},
{"poem_name": "桃花溪", "poem_id": "liushui_691", "poem_class": "流水", "poet_dynasty": "唐朝", "poet": "张旭", "poem": "隐隐飞桥隔野烟，石矶西畔问渔船。桃花尽日随流水，洞在清溪何处边？"},
{"poem_name": "海棠", "poem_id": "chunfen_371679", "poem_class": "春分", "poet_dynasty": "明朝", "poet": "张祥鸢", "poem": "花朝曾与故人期，夜敞柴关迟所思。小阁忆君同倚处，曲栏怜我独凭时。望中落日青丝骑，梦里东风琼树枝。可是海棠如有待，春分犹自著花迟。"},
{"poem_name": "乐春吟", "poem_id": "chunfen_93422", "poem_class": "春分", "poet_dynasty": "宋朝", "poet": "邵雍", "poem": "四时唯爱春，春更家春分。有暖温存物，无寒著莫人。好花方蓓蕾，美酒正轻醇。安乐窝中客，如何不半醺。"},
{"poem_name": "癸丑春分后雪", "poem_id": "chunfen_73556", "poem_class": "春分", "poet_dynasty": "宋朝", "poet": "苏轼", "poem": "雪入春分省见稀，半开桃李不胜威。应惭落地梅花识，却作漫天柳絮飞。不分东君专节物，故将新巧发阴机。従今造物尤难料，更暖须留御腊衣。"},
{"poem_name": "答冯稚谟", "poem_id": "chunfen_369703", "poem_class": "春分", "poet_dynasty": "明朝", "poet": "郑学醇", "poem": "金鸭香销换夕薰，冥冥烟雨又春分。已圆壮志从鞭弭，祇有閒悯伴水云。杂佩未能酬缬好，新诗偏得慰离群。知君已探升真诀，玉笈何因得共闻。"},
{"poem_name": "送鸿胪侄孙赴官", "poem_id": "chunfen_240903", "poem_class": "春分", "poet_dynasty": "明朝", "poet": "王世贞", "poem": "何言垂白始为郎，十上公车意未央。入洛风流追小阮，过江门第数诸王。传呼曙应金鸡唱，立仗春分玉笋行。况是朝端多父客，到厅丞相为施床。"},
{"poem_name": "赋太和寺同根红白梅", "poem_id": "chunfen_172453", "poem_class": "春分", "poet_dynasty": "宋朝", "poet": "艾性夫", "poem": "雪影萧萧带晚霞，胭脂灼灼傍铅华。孤山夜合连枝来，一树春分二色花。牛继马来几换骨，鹤乘鸾去忽通家。向来逋老题诗处，曾有红裾拂碧纱。"},
{"poem_name": "绍兴朝日十首·玄鸟既至", "poem_id": "chunfen_56456", "poem_class": "春分", "poet_dynasty": "隋朝", "poem": "［圜钟为宫］玄鸟既至，序屡春分。朝于太阳，厥典地存。载严大采，示民有尊。扬光下蠲，煜烨工门。"},
{"poem_name": "女冠子·其二·二月初", "poem_id": "chunfen_360545", "poem_class": "春分", "poet_dynasty": "清朝", "poet": "王闿运", "poem": "二月初一，十九年前今日，正春分。酒绿香如雾，花红晕作云。娉婷轻嫁了，旖旎暗怜人。惟有迷离梦，又逢春。"},
{"poem_name": "建茶呈使君学士", "poem_id": "chunfen_273967", "poem_class": "春分", "poet_dynasty": "宋朝", "poet": "李虚己", "poem": "石乳标奇品，琼英碾细文。试将梁苍雪，煎勋建溪云。清味通宵在，馀香隔坐闻。遥思摘山月，龙焙未春分。"},
{"poem_name": "寒夜即事次韵呈许荣达", "poem_id": "chunfen_232135", "poem_class": "春分", "poet_dynasty": "元朝", "poet": "萨都剌", "poem": "呵笔题诗逸兴舒，翠帘寒重捲虾须。春分采石仙人酒，夜读茅山道士书。箭刻未移寒漏浅，江声渐少夜潮枯。闭门岁晚仍多事，归梦无端绕故庐。"},
{"poem_name": "咏廿四气诗·春分二月中", "poem_id": "chunfen_153742", "poem_class": "春分", "poet_dynasty": "唐朝", "poet": "元稹", "poem": "二气莫交争，春分雨处行。雨来看电影，云过听雷声。山色连天碧，林花向日明。樑间玄鸟语，欲似解人情。"},
{"poem_name": "赐恩荣宴", "poem_id": "chunfen_232001", "poem_class": "春分", "poet_dynasty": "元朝", "poet": "萨都剌", "poem": "内侍传宣下玉京，四方多士被恩荣。宫花压帽金牌重，舞妓当筵翠袖轻。银瓮春分官寺酒，玉杯香赐御厨羹。小臣涓滴皆君赐，惟有丹心答圣明。"},
{"poem_name": "次韵吴谕德先生共月庵赏花（二首）·未从花下醉清曛", "poem_id": "chunfen_337060", "poem_class": "春分", "poet_dynasty": "明朝", "poet": "王弼", "poem": "未从花下醉清曛，忽忆东风动茜裙。已按公诗知节候，来年相访在春分。"},
{"poem_name": "送李果州·一年春分处", "poem_id": "chunfen_152699", "poem_class": "春分", "poet_dynasty": "宋朝", "poet": "刘宰", "poem": "一年春分处，寒食一百五。想见束晨装，沙头震鼍鼓。"},
{"poem_name": "渔家傲·浪麦风微花雾扫", "poem_id": "chunfen_49924", "poem_class": "春分", "poet_dynasty": "宋朝", "poet": "陈著", "poem": "浪麦风微花雾扫，痕沙水浅溪桥小。属玉双双飞杳杳，山宽绕，新晴绣得春分晓。独立无言心事渺，曾将宇宙思量了。世变何涯人已老，休烦恼，林泉况味终须好。"},
{"poem_name": "望家信未至", "poem_id": "chunfen_270741", "poem_class": "春分", "poet_dynasty": "宋朝", "poet": "葛绍体", "poem": "一封寄去当人日，只是元宵近到家。何事春分犹未报，夜窗几度卜灯花。"},
{"poem_name": "送许国用南归", "poem_id": "chunfen_269785", "poem_class": "春分", "poet_dynasty": "明朝", "poet": "程敏政", "poem": "子鬓如鸦面如玉，胸次萧然绝尘俗。沿身书剑从一童，到处江山寄双足。前年六月离钱塘，随我驱车游紫阳。高歌花外杂山雨，烂醉松阴眠石床。及时行乐人争羡，却买扁舟下江县。我前子后差几程，吴楚风光阅将遍。偃王墓前春草明，谢沟闸下春潮生。何人访戴有馀恨，才子依刘无限情。我行到阙随鹓侣，半月秋风送残暑。升堂再拜尘满衣，知子来从潞河渚。西山云拥金芙蓉，玉泉水香流白虹。垂杨绾客客不住，行装又出东城东。男子当怀四方志，贤达分明眼前事。燕台千尺北鸿飞，送子令人发豪思。蹇予浪说瀛洲仙，近来稍结山中缘。红尘再入发将白，更暖鸥盟知几年。嗣岁春分酒初熟，西斋扫榻留人宿。子当高诵逍遥篇，为君重添卧游录。"},
{"poem_name": "二月二十七日社兼春分端居有怀简所思者", "poem_id": "chunfen_21676", "poem_class": "春分", "poet_dynasty": "唐朝", "poet": "权德舆", "poem": "清昼开帘坐，风光处处生。看花诗思发，对酒客愁轻。社日双飞燕，春分百啭莺。所思终不见，还是一含情。"},
{"poem_name": "李牧祠下眺望作", "poem_id": "chunfen_330401", "poem_class": "春分", "poet_dynasty": "明朝", "poet": "苏祐", "poem": "泉源冰窦入春分，鸟语花香迟客闻。戍鼓寒沉龙塞月，夕烽晴照雪山云。年来近野多戎垒，时过回阳几雁群。险绝颇怜今昔地，莫教空说李将军。"},
{"poem_name": "摸鱼儿·喜连宵", "poem_id": "chunfen_220031", "poem_class": "春分", "poet_dynasty": "宋朝", "poet": "赵善括", "poem": "喜连宵、四郊春雨。纷纷一阵红去。东君不爱闲桃李，春色尚余分数。云影住。任绣勒香轮，且阻寻芳路。农家相语。渐南亩浮青，西江涨绿，芳沼点萍絮。西成事，端的今年不误。从他蝶恨蜂妒。莺啼也怨春多雨，不解与春分诉。新燕舞。犹记得、雕梁旧日空巢土。天涯劳苦。望故国江山，东风吹泪，渺渺在何处。"},
{"poem_name": "赠李枢干三首·富贵功名不足夸", "poem_id": "chunfen_152213", "poem_class": "春分", "poet_dynasty": "宋朝", "poet": "姚勉", "poem": "富贵功名不足夸，肯将一第博荣华。春分正欲均天下，何必长安看尽花。"},
{"poem_name": "齐天乐·其三", "poem_id": "chunfen_266648", "poem_class": "春分", "poet_dynasty": "清朝", "poet": "项鸿祚", "poem": "湿云初放红楼晓，丝丝雨残犹陨。淡写山眉，轻笼日脚，笑我清游无分。余寒尚紧，恁绕过春分，海棠吹尽。忽忆苏堤，香泥多少袜尘印。"},
{"poem_name": "赋得巢燕送客", "poem_id": "chunfen_18606", "poem_class": "春分", "poet_dynasty": "唐朝", "poet": "钱起", "poem": "能栖杏梁际，不与黄雀群。夜影寄红烛，朝飞高碧云。含情别故侣，花月惜春分。"},
{"poem_name": "草堂即事四首·其四", "poem_id": "chunfen_323590", "poem_class": "春分", "poet_dynasty": "明朝", "poet": "胡俨", "poem": "风檐日影小窗幽，野马纷纷昼不收。秫黍火温占土炕，木绵衣冷换貂裘。几家催酿春分酒，何处能来雪夜舟。辇毂幸依多暇日，琴书无事可销忧。"},
{"poem_name": "同子隆次公小饮", "poem_id": "chunfen_145234", "poem_class": "春分", "poet_dynasty": "宋朝", "poet": "袁说友", "poem": "老境昏昏只醉眠，不知门外艳阳天。奚为有客携壶至，又以閒人到酒边。山路试登桃映口，溪城一望草如烟。春分花事今多少，未觉心情胜去年。"},
{"poem_name": "荐冰", "poem_id": "chunfen_225781", "poem_class": "春分", "poet_dynasty": "唐朝", "poet": "陈至", "poem": "凌寒开涸沍，寝庙致精诚。色静澄三酒，光寒肃两楹。形盐非近进，玉豆为潜英。礼自春分展，坚从北陆成。藉茅心共结，出鉴水渐明。幸得来观荐，灵台一小生。"},
{"poem_name": "春暮宴罢寄宋寿先辈", "poem_id": "mudan_13729", "poem_class": "牡丹", "poet_dynasty": "唐朝", "poet": "温庭筠", "poem": "斜掩朱门花外钟，晓莺时节好相逢。窗间桃蕊宿妆在，雨后牡丹春睡浓。苏小风姿迷下蔡，马卿才调似临邛。谁怜芳草生三径，参佐桥西陆士龙。"},
{"poem_name": "梦游春七十韵", "poem_id": "mudan_15612", "poem_class": "牡丹", "poet_dynasty": "唐朝", "poet": "元稹", "poem": "昔岁梦游春，梦游何所遇。梦入深洞中，果遂平生趣。清泠浅漫流，画舫兰篙渡。过尽万株桃，盘旋竹林路。长廊抱小楼，门牖相回互。楼下杂花丛，丛边绕鸳鹭。池光漾霞影，晓日初明煦。未敢上阶行，频移曲池步。乌龙不作声，碧玉曾相慕。渐到帘幕间，裴回意犹惧。闲窥东西閤，奇玩参差布。隔子碧油糊，驼钩紫金镀。逡巡日渐高，影响人将寤。鹦鹉饥乱鸣，娇娃睡犹怒。帘开侍儿起，见我遥相谕。铺设绣红茵，施张钿妆具。潜褰翡翠帷，瞥见珊瑚树。不辨花貌人，空惊香若雾。身回夜合偏，态敛晨霞聚。睡脸桃破风，汗妆莲委露。丛梳百叶髻，金蹙重台屦。纰软钿头裙，玲珑合欢袴.鲜妍脂粉薄，暗淡衣裳故。最似红牡丹，雨来春欲暮。梦魂良易惊，灵境难久寓。夜夜望天河，无由重沿溯。结念心所期，返如禅顿悟。觉来八九年，不向花回顾。杂合两京春，喧阗众禽护。我到看花时，但作怀仙句。浮生转经历，道性尤坚固。近作梦仙诗，亦知劳肺腑。一梦何足云，良时事婚娶。当年二纪初，嘉节三星度。朝蕣玉佩迎，高松女萝附。韦门正全盛，出入多欢裕。甲第涨清池，鸣驺引朱辂。广榭舞萎蕤，长筵宾杂厝。青春讵几日，华实潜幽蠹。秋月照潘郎，空山怀谢傅。红楼嗟坏壁，金谷迷荒戍。石压破阑干，门摧旧梐枑。虽云觉梦殊，同是终难驻。悰绪竟何如，棼丝不成絇.卓女白头吟，阿娇金屋赋。重璧盛姬台，青冢明妃墓。尽委穷尘骨，皆随流波注。幸有古如今，何劳缣比素。况余当盛时，早岁谐如务。诏册冠贤良，谏垣陈好恶。三十再登朝，一登还一仆。宠荣非不早，邅回亦云屡。直气在膏肓，氛氲日沉痼。不言意不快，快意言多忤。忤诚人所贼，性亦天之付。乍可沉为香，不能浮作瓠。诚为坚所守，未为明所措。事事身已经，营营计何误。美玉琢文珪，良金填武库。徒谓自坚贞，安知受砻铸。长丝羁野马，密网罗阴兔。物外各迢迢，谁能远相锢。时来既若飞，祸速当如骛。曩意自未精，此行何所诉。努力去江陵，笑言谁与晤。江花纵可怜，奈非心所慕。石竹逞奸黠，蔓青夸亩数。一种薄地生，浅深何足妒。荷叶水上生，团团水中住。泻水置叶中，君看不相污。"},
{"poem_name": "次公满秩来归，偶上已、寒食同日，父子小酌", "poem_id": "mudan_66539", "poem_class": "牡丹", "poet_dynasty": "宋朝", "poet": "杨万里", "poem": "又是一年修禊时，何须曲水泛金卮。遍尝众酒少亦醉，坐到三更眠未迟。上已巧当寒食日，春风悭放牡丹枝。白头父子灯前语，忘却江湖久别离。"},
{"poem_name": "今春苦雨初有春半曾无十日晴之句去立夏无几·今年草草过清明", "poem_id": "mudan_40783", "poem_class": "牡丹", "poet_dynasty": "元朝", "poet": "方回", "poem": "今年草草过清明，春莫曾无十日晴。担上牡丹犹许见，城中浑不识莺声。"},
{"poem_name": "见元九悼亡诗，因以此寄", "poem_id": "mudan_8139", "poem_class": "牡丹", "poet_dynasty": "唐朝", "poet": "白居易", "poem": "夜泪暗销明月幌，春肠遥断牡丹庭。人间此病治无药，唯有楞伽四卷经。"},
{"poem_name": "登玄都阁", "poem_id": "mudan_22682", "poem_class": "牡丹", "poet_dynasty": "唐朝", "poet": "朱庆馀", "poem": "野色晴宜上阁看，树阴遥映御沟寒。豪家旧宅无人住，空见朱门锁牡丹。"},
{"poem_name": "浣溪沙·清晓妆成寒食天", "poem_id": "mudan_2619", "poem_class": "牡丹", "poet_dynasty": "唐朝", "poet": "韦庄", "poem": "清晓妆成寒食天，柳毬斜袅间花钿，卷帘直出画堂前。指点牡丹初绽朵，日高犹自凭朱栏，含嚬不语恨春残。"},
{"poem_name": "鹧鸪天·再赋牡丹", "poem_id": "mudan_12628", "poem_class": "牡丹", "poet_dynasty": "宋朝", "poet": "辛弃疾", "poem": "去岁君家把酒杯。雪中曾见牡丹开。而今纨扇薰风里，又见疏枝月下梅。欢几许，醉方回。明朝归路有人催。低声待向他家道，带得歌声满耳来。"},
{"poem_name": "题王秀才牡丹图", "poem_id": "mudan_210216", "poem_class": "牡丹", "poet_dynasty": "明朝", "poet": "康海", "poem": "何日到吾家，牡丹应著花。开图一见兴已发，遥似当年宴紫霞。雕栏不受春风抑，绿叶红蕤舞风力。终日回旋不肯休，根株苦被丹青匿。远路邅洄销客心，梦魂惟在草堂阴。牡丹牡丹吾语汝，三月八日始谷雨。"},
{"poem_name": "追怀甲戌清明宇文信仲知郡大卿同尤张二倅过", "poem_id": "mudan_40708", "poem_class": "牡丹", "poet_dynasty": "元朝", "poet": "方回", "poem": "甲戌清明鬓未翁，邦君过我小园中。牡丹初喜开千朵，劫火何知村一空。展转干戈春梦断，凄凉风雨客途穷。九原可作尘垂涕，今日前时事不同。"},
{"poem_name": "鹧鸪天·浓丽妖妍不是妆", "poem_id": "mudan_16627", "poem_class": "牡丹", "poet_dynasty": "宋朝", "poet": "李之仪", "poem": "浓丽妖妍不是妆。十分风艳夺韶光。牡丹开就应难比，繁富犹疑过海棠。须仔细，更端相。烂霞梳晕带朝阳。千金未足酬真赏，一度相看一断肠。"},
{"poem_name": "买花", "poem_id": "mudan_2067", "poem_class": "牡丹", "poet_dynasty": "唐朝", "poet": "白居易", "poem": "帝城春欲暮，喧喧车马度。共道牡丹时，相随买花去。贵贱无常价，酬直看花数：灼灼百朵红，戋戋五束素。上张幄幕庇，旁织巴篱护。水洒复泥封，移来色如故。家家习为俗，人人迷不悟。有一田舍翁，偶来买花处。低头独长叹，此叹无人喻：一丛深色花，十户中人赋！"},
{"poem_name": "暮春", "poem_id": "mudan_80050", "poem_class": "牡丹", "poet_dynasty": "宋朝", "poet": "张耒", "poem": "夜雨轻寒拂晓晴，牡丹开尽过清明。庭前落絮谁家柳，叶里新声是处莺。白发生来如有信，青春归去更无情。便当种秫长成酒，远学陶潜过此生。"},
{"poem_name": "杏花天·牡丹比得谁颜色", "poem_id": "mudan_12520", "poem_class": "牡丹", "poet_dynasty": "宋朝", "poet": "辛弃疾", "poem": "牡丹比得谁颜色。似宫中、太真第一。渔阳鼙鼓边风急。人在沈香亭北。买栽池馆多何益。莫虚把、千金抛掷。若教解语倾人国。一个西施也得。"},
{"poem_name": "咏牡丹", "poem_id": "mudan_16555", "poem_class": "牡丹", "poet_dynasty": "宋朝", "poet": "陈与义", "poem": "一自胡尘入汉关，十年伊洛路漫漫。青墩溪畔龙钟客，独立东风看牡丹。"},
{"poem_name": "寓寺八首·病卧淮阳太昊城", "poem_id": "mudan_82045", "poem_class": "牡丹", "poet_dynasty": "宋朝", "poet": "张耒", "poem": "病卧淮阳太昊城，牡丹丛畔过清明。那知春暮长江上，竹里招提听晓莺。"},
{"poem_name": "牡丹", "poem_id": "mudan_25416", "poem_class": "牡丹", "poet_dynasty": "唐朝", "poet": "罗隐", "poem": "艳多烟重欲开难，红蕊当心一抹檀。公子醉归灯下见，美人朝插镜中看。当庭始觉春风贵，带雨方知国色寒。日晚更将何所似，太真无力凭阑干。"},
{"poem_name": "水龙吟·韶华迤逦三春暮", "poem_id": "mudan_35203", "poem_class": "牡丹", "poet_dynasty": "宋朝", "poet": "赵长卿", "poem": "韶华迤逦三春暮。飞尽繁红无数。多情为与，牡丹长约，年年为主。晓露凝香，柔条千缕，轻盈清素。最堪怜，玉质冰肌婀娜，江梅谩休争妒。翠蔓扶疏隐映，似碧纱笼罩，越溪游女。从前爱惜娇姿，终日愁风怕雨。夜月一帘，小楼魂断，有思量处。恐因循易嫁，东风烂熳，暗随春去。"},
{"poem_name": "白牡丹", "poem_id": "mudan_8125", "poem_class": "牡丹", "poet_dynasty": "唐朝", "poet": "白居易", "poem": "白花冷澹无人爱，亦占芳名道牡丹。应似东宫白赞善，被人还唤作朝官。"},
{"poem_name": "杏花天·牡丹昨夜方开遍", "poem_id": "mudan_12489", "poem_class": "牡丹", "poet_dynasty": "宋朝", "poet": "辛弃疾", "poem": "牡丹昨夜方开遍。毕竟是、今年春晚。荼＿付与薰风管。燕子忙时莺懒。多病起、日长人倦。不待得、酒阑歌散。副能得见茶瓯面。却早安排肠断。"},
{"poem_name": "牡丹", "poem_id": "mudan_21110", "poem_class": "牡丹", "poet_dynasty": "唐朝", "poet": "秦韬玉", "poem": "拆妖放艳有谁催，疑就仙中旋折来。图把一春皆占断，固留三月始教开。压枝金蕊香如扑，逐朵檀心巧胜裁。好是酒阑丝竹罢，倚风含笑向楼台。"},
{"poem_name": "古从军行", "poem_id": "yun_575", "poem_class": "云", "poet_dynasty": "唐朝", "poet": "李颀", "poem": "白日登山望烽火，黄昏饮马傍交河。行人刁斗风沙暗，公主琵琶幽怨多。野云万里无城郭，雨雪纷纷连大漠。胡雁哀鸣夜夜飞，胡儿眼泪双双落。闻道玉门犹被遮，应将性命逐轻车。年年战骨埋荒外，空见蒲桃入汉家。"},
{"poem_name": "于郡城送明卿之江西", "poem_id": "yun_192309", "poem_class": "云", "poet_dynasty": "明朝", "poet": "李攀龙", "poem": "青枫飒飒雨凄凄，秋色遥看入楚迷。谁向孤舟怜逐客，白云相送大江西。"},
{"poem_name": "朝天子·庐山", "poem_id": "yun_1109", "poem_class": "云", "poet_dynasty": "元朝", "poet": "周德清", "poem": "早霞，晚霞，妆点庐山画。仙翁何处炼丹砂，一缕白云下。客去斋余，人来茶罢。叹浮生，数落花。楚家，汉家，做了渔樵话。"},
{"poem_name": "京城寓怀", "poem_id": "mudan_21972", "poem_class": "牡丹", "poet_dynasty": "唐朝", "poet": "张祜", "poem": "三十年持一钓竿，偶随书荐入长安。由来不是求名者，唯待春风看牡丹。"},
{"poem_name": "山行留客", "poem_id": "yun_7886", "poem_class": "云", "poet_dynasty": "唐朝", "poet": "张旭", "poem": "山光物态弄春辉，莫为轻阴便拟归。纵使晴明无雨色，入云深处亦沾衣。"},
{"poem_name": "太华观", "poem_id": "yun_38320", "poem_class": "云", "poet_dynasty": "唐朝", "poet": "李白", "poem": "厄磴层层上太华，白云深处有人家。道童对月闲吹笛，仙子乘云远驾车。恠石堆山如坐虎，老藤缠树似腾蛇。曾闻玉井金河在，会见蓬莱十丈花。"},
{"poem_name": "峡中作", "poem_id": "yun_195649", "poem_class": "云", "poet_dynasty": "唐朝", "poet": "卢象", "poem": "高唐几百里，树色接阳台。晚见江山霁，宵闻风雨来。云从三峡起，天向数峰开。灵境信难见，轻舟那可回。"},
{"poem_name": "古风其二十七·燕赵有秀色", "poem_id": "yun_1086", "poem_class": "云", "poet_dynasty": "唐朝", "poet": "李白", "poem": "燕赵有秀色，绮楼青云端。眉目艳皎月，一笑倾城欢。常恐碧草晚，坐泣秋风寒。纤手怨玉琴，清晨起长叹。焉得偶君子，共乘双飞鸾。"},
{"poem_name": "双调·蟾宫曲·西湖", "poem_id": "yun_23315", "poem_class": "云", "poet_dynasty": "元朝", "poet": "徐再思", "poem": "十年不到湖山，齐楚秦燕，皓首苍颜。今日重来，莺嫌花老，燕怪春悭。听越女鸾箫象板，恼司空雾鬓云环。道院弹关，酒会诗坛，万古西湖，天上人间。　钱子云赴都　　赋河梁渺渺予怀，今日阳关，明日秦淮。鹏翼风云，龙门波浪，马足尘埃。宽洗汕胸中四海，便蜚腾天上三台。休等书斋，梅子花开，人在江南，先寄诗来。　江淹寺　　紫霜毫是是非非，万古虚名，一梦初回。失又何愁？得之何喜？闷也何为？落日外萧山翠微，小桥边古寺残碑。文藻珠玑，醉墨淋淳，何似班超，投却毛锥。　登太和楼　　白云中涌出蓬莱，俯视西湖，图画天开。暮雨珠帘，朝云画栋，夜月瑶台。书籍会三千剑客，管弦声十二金钗。对酒兴杯，拊髀怜才，寄语玲珑，王粲曾来。　竹夫人　　湘妃应是前身，不记何年，封虢封秦。万古虚心，百年贞节，一世故人。剖苍壁寒凝泪痕，挽潜蛟巧结香纹。侍枕知恩，入梦无春，两腋清风，满枕行云。　姑苏台　　荒台谁唤姑苏？兵渡西兴，祸起东吴。切齿仇冤，捧心钓饵，尝胆权谋。三千尺侵云粪土，十万家泣血膏腴。日月居诸，台殿丘墟。何似灵岩，山色如初。　名姬玉莲　　荆山一片玲珑，分付冯夷，捧出波中。白羽香寒，琼衣露重，粉面冰融。知造化私加密宠，为风流洗尽娇红。月对芙蓉，人在帘栊。太华朝云，太液秋风。　春情　　平生不会相思，才会相思，便害相思。身似浮云，心如飞絮，气若游丝。空一缕余香在此，盼千金游子何之。证候来时，正是何时？灯半昏时，月半明时。　西湖寻春　　清明春色三分，湖上行舟，陌上游人。一片花阴，两行柳影，十里莎ブ。不要多ゾ排一品，休嫌少酒止三巡。处处开樽，步步寻春。花下归来，带月敲门。　送沙宰　　宦游人过钱塘，江水汤汤，山色苍苍。马首西风，鸡声残月，雁影斜阳。男子志周流四方，循吏心恪守三章。岐麦林桑，渡虎驱蝗。人颂《甘棠》，春满琴堂。　月　　问青天呼酒重倾，几度盈亏，几度阴晴。夜冷鱼沉，山空鹤唳，露滴乌惊。看杨柳楼心弄影，听梨花树底吹笙。雪与争明，风与双清。玉兔韬光，万古长生。　赠粉英　　温柔乡里娉婷，清比梅花，更有余清。玉蕊含香，琼蕤沁月，瑶萼裁冰。冠杨柳东风媚景，赋芙蓉夜月幽情。花下苏卿，月下崔莺，世上飞琼，天上双成。　西湖夏宴　　卷荷筒翠袖生香，忙处投闲，静处寻凉。一片歌声，四围山色，十里湖光。只此是人间醉乡，更休题天上天堂。老子疏狂，信手新词，赠与秋娘。　红梅　　蕊珠宫内琼姬，醉倚东风，谁与更衣？血泪痕深，茜裙香冷，粉面春回。桃杏色十分可喜，冰霜心一片难移。何处长笛？吹散胭脂，分付春归。"},
{"poem_name": "金陵城西楼月下吟", "poem_id": "yun_1539", "poem_class": "云", "poet_dynasty": "唐朝", "poet": "李白", "poem": "金陵夜寂凉风发，独上高楼望吴越。白云映水摇空城，白露垂珠滴秋月。月下沉吟久不归，古来相接眼中稀。解道澄江净如练，令人长忆谢玄晖。"},
{"poem_name": "白云歌送刘十六归山", "poem_id": "yun_247", "poem_class": "云", "poet_dynasty": "唐朝", "poet": "李白", "poem": "楚山秦山皆白云，白云处处长随君。长随君，君入楚山里，云亦随君度湘水。湘水上，女衣罗，白云堪卧君早归。"},
{"poem_name": "云", "poem_id": "yun_188017", "poem_class": "云", "poet_dynasty": "唐朝", "poet": "来鹄", "poem": "千形万象竟还空，映水藏山片复重。无限旱苗枯欲尽，悠悠闲处作奇峰。"},
{"poem_name": "白云泉", "poem_id": "yun_1890", "poem_class": "云", "poet_dynasty": "唐朝", "poet": "白居易", "poem": "天平山上白云泉，云自无心水自闲。何必奔冲山下去，更添波浪向人间！"},
{"poem_name": "送上人", "poem_id": "yun_677", "poem_class": "云", "poet_dynasty": "唐朝", "poet": "刘长卿", "poem": "孤云将野鹤，岂向人间住。莫买沃洲山，时人已知处。"},
{"poem_name": "于塞北春日思归", "poem_id": "niao_10543", "poem_class": "鸟", "poet_dynasty": "隋朝", "poet": "陈子良", "poem": "我家吴会青山远，他乡关塞白云深。为许羁愁长下泪，那堪春色更伤心。惊鸟屡飞恒失侣，落花一去不归林。如何此日嗟迟暮，悲来还作白头吟。"},
{"poem_name": "画眉鸟", "poem_id": "niao_1622", "poem_class": "鸟", "poet_dynasty": "宋朝", "poet": "欧阳修", "poem": "百啭千声随意移，山花红紫树高低。始知锁向金笼听，不及林间自在啼。"},
{"poem_name": "自夏口至鹦鹉洲夕望岳阳寄源中丞", "poem_id": "niao_658", "poem_class": "鸟", "poet_dynasty": "唐朝", "poet": "刘长卿", "poem": "汀洲无浪复无烟，楚客相思益渺然。汉口夕阳斜渡鸟，洞庭秋水远连天。孤城背岭寒吹角，独树临江夜泊船。贾谊上书忧汉室，长沙谪去古今怜。"},
{"poem_name": "湘中酬张十一功曹", "poem_id": "niao_10610", "poem_class": "鸟", "poet_dynasty": "唐朝", "poet": "韩愈", "poem": "休垂绝徼千行泪，共泛清湘一叶舟。 今日岭猿兼越鸟，可怜同听不知愁。"},
{"poem_name": "题李凝幽居", "poem_id": "niao_7491", "poem_class": "鸟", "poet_dynasty": "唐朝", "poet": "贾岛", "poem": "闲居少邻并，草径入荒园。鸟宿池边树，僧敲月下门。过桥分野色，移石动云根。暂去还来此，幽期不负言。"},
{"poem_name": "饮酒·幽兰生前庭", "poem_id": "niao_10328", "poem_class": "鸟", "poet_dynasty": "晋朝", "poet": "陶渊明", "poem": "幽兰生前庭，含熏待清风。清风脱然至，见别萧艾中。行行失故路，任道或能通。觉悟当念还，鸟尽废良弓。"},
{"poem_name": "送杨长史赴果州", "poem_id": "niao_9937", "poem_class": "鸟", "poet_dynasty": "唐朝", "poet": "王维", "poem": "褒斜不容幰，之子去何之。鸟道一千里，猿声十二时。官桥祭酒客，山木女郎祠。别后同明月，君应听子规。"},
{"poem_name": "江夏寄汉阳辅录事", "poem_id": "niao_4523", "poem_class": "鸟", "poet_dynasty": "唐朝", "poet": "李白", "poem": "谁道此水广，狭如一匹练。江夏黄鹤楼，青山汉阳县。大语犹可闻，故人难可见。君草陈琳檄，我书鲁连箭。报国有壮心，龙颜不回眷。西飞精卫鸟，东海何由填。鼓角徒悲鸣，楼船习征战。抽剑步霜月，夜行空庭遍。长呼结浮云，埋没顾荣扇。他日观军容，投壶接高宴。"},
{"poem_name": "有所思", "poem_id": "niao_4391", "poem_class": "鸟", "poet_dynasty": "唐朝", "poet": "李白", "poem": "我思仙人，乃在碧海之东隅。海寒多天风，白波连山倒蓬壶。长鲸喷涌不可涉，抚心茫茫泪如珠。西来青鸟东飞去，愿寄一书谢麻姑。"},
{"poem_name": "听百舌鸟", "poem_id": "niao_9739", "poem_class": "鸟", "poet_dynasty": "唐朝", "poet": "王维", "poem": "上兰门外草萋萋，未央宫中花里栖。亦有相随过御苑，不知若个向金堤。入春解作千般语，拂曙能先百鸟啼。万户千门应觉晓，建章何必听鸣鸡。"},
{"poem_name": "春中喜王九相寻", "poem_id": "niao_6612", "poem_class": "鸟", "poet_dynasty": "唐朝", "poet": "孟浩然", "poem": "二月湖水清，家家春鸟鸣。林花扫更落，径草踏还生。酒伴来相命，开尊共解酲。当杯已入手，歌妓莫停声。"},
{"poem_name": "鹧鸪天·枝上流莺和泪闻", "poem_id": "niao_11920", "poem_class": "鸟", "poet_dynasty": "宋朝", "poet": "秦观", "poem": "枝上流莺和泪闻，新啼痕间旧啼痕。一春鱼鸟无消息，千里关山劳梦魂。无一语，对芳尊。安排肠断到黄昏。甫能炙得灯儿了，雨打梨花深闭门。"},
{"poem_name": "题宣州开元寺水阁阁下宛溪夹溪居人", "poem_id": "niao_2865", "poem_class": "鸟", "poet_dynasty": "唐朝", "poet": "杜牧", "poem": "六朝文物草连空，天淡云闲今古同。鸟去鸟来山色里，人歌人哭水声中。深秋帘幕千家雨，落日楼台一笛风。惆怅无日见范蠡，参差烟树五湖东。"},
{"poem_name": "还自广陵", "poem_id": "niao_11919", "poem_class": "鸟", "poet_dynasty": "宋朝", "poet": "秦观", "poem": "天寒水鸟自相依，十百为群戏落晖。过尽行人都不起，忽闻水响一齐飞。"},
{"poem_name": "早春行", "poem_id": "niao_2760", "poem_class": "鸟", "poet_dynasty": "唐朝", "poet": "王维", "poem": "紫梅发初遍，黄鸟歌犹涩。谁家折杨女，弄春如不及。爱水看妆坐，羞人映花立。香畏风吹散，衣愁露沾湿。玉闺青门里，日落香车入。游衍益相思，含啼向彩帷。忆君长入梦，归晚更生疑。不及红檐燕，双栖绿草时。"},
{"poem_name": "画", "poem_id": "niao_192", "poem_class": "鸟", "poet_dynasty": "唐朝", "poet": "王维", "poem": "远看山有色，近听水无声。春去花还在，人来鸟不惊。"},
{"poem_name": "独坐敬亭山", "poem_id": "niao_148", "poem_class": "鸟", "poet_dynasty": "唐朝", "poet": "李白", "poem": "众鸟高飞尽，孤云独去闲。相看两不厌，只有敬亭山。"},
{"poem_name": "欲离均阳而雨不止书八句寄何子应", "poem_id": "fengye_146008", "poem_class": "枫叶", "poet_dynasty": "宋朝", "poet": "陈与义", "poem": "江城八月枫叶凋，城头哦诗江动摇。秋雨留人意恋恋，水风泛树声萧萧。纶巾老子无远策，长作东西南北客。不如何逊在扬州，坐待梅花映妆额。"},
{"poem_name": "屈原祠", "poem_id": "fengye_92377", "poem_class": "枫叶", "poet_dynasty": "宋朝", "poet": "宋祁", "poem": "楚江南望见脩门，灵鼓声沈蕙捲樽。五日长蛟虚望祭，九关彫虎枉招魂。兰苕猎翠凄寒露，枫叶摇丹啸暝猿。贾谊扬生成感后，沈沙投阁两衔冤。"},
{"poem_name": "次韵章禹直魏道辅赠答之诗", "poem_id": "fengye_78643", "poem_class": "枫叶", "poet_dynasty": "宋朝", "poet": "黄庭坚", "poem": "我老倦多故，心期马少游。愿为春眠蚕，吐丝自绸缪。翩翩魏公子，阅世无全牛。吹嘘鼓万物，领袖倾九流。昨来怀白璧，往撼西诸侯。中丞文武将，良非卫霍侔。誓开河源地，画作禹贡州。壮士捐躯死，鲸鲵尚吞舟。客心无一寸，草食随百忧。故人道旧语，末路非前筹。重来滕王阁，枫叶江上秋。章子饱径术，赋诗如曹刘。太学得虚名，权势殊未尤。祸机发无妄，对吏抵抢头。遇逢椎鼓赦，帝泽万邦休。章江三年拘，解装买莫愁。丽姬泣又悔，生故难豫谋。邂逅识面晚，困穷理相收。夜语倒樽酒，参旌偃风旒。两公但取醉，古今共高丘。"},
{"poem_name": "蜀道难", "poem_id": "niao_21", "poem_class": "鸟", "poet_dynasty": "唐朝", "poet": "李白", "poem": "噫吁戏，危乎高哉！蜀道之难，难于上青天！蚕丛及鱼凫，开国何茫然。尔来四万八千岁，不与秦塞通人烟。西当太白有鸟道，可以横绝峨眉巅。地崩山摧壮士死，然后天梯石栈相钩连。上有六龙回日之高标，下有冲波逆折之回川。黄鹤之飞尚不得过，猿猱欲度愁攀援。青泥何盘盘，百步九折萦岩峦。扪参历井仰胁息，以手抚膺坐长叹。问君西游何时还，畏途躔岩不可攀。但见悲鸟号古木，雄飞雌从绕林间。又闻子规啼夜月，愁空山，蜀道之难，难于上青天！使人听此凋朱颜。连峰去天不盈尺，枯松倒挂倚绝壁。飞湍瀑流争喧虺，砰崖转石万壑雷。其险也如此，嗟尔远道之人胡为乎哉！剑阁峥嵘而崔嵬，一夫当关，万夫莫开。所守或匪亲，化为狼与豺。朝避猛虎，夕避长蛇，磨牙吮血，杀人如麻。锦城虽云乐，不如早还家。蜀道之难，难于上青天！侧身西望长咨嗟。"},
{"poem_name": "次韵叶兄云崖", "poem_id": "fengye_96866", "poem_class": "枫叶", "poet_dynasty": "宋朝", "poet": "方岳", "poem": "以酒为乡墨作庄，崖寒云亦为诗忙。春山药草谁同斸，云迳梅花只自香。竹不碍山青入户，藓缘谢客绿侵床。岂无枫叶吴江句，夜雨何时稻韭黄。"},
{"poem_name": "登楼晚望·羽雨洗空碧", "poem_id": "fengye_162877", "poem_class": "枫叶", "poet_dynasty": "宋朝", "poet": "华岳", "poem": "羽雨洗空碧，晚清人倚楼。稻花千顷浪，枫叶一帘秋。远岸明残日，孤村认小舟。溪山如爱我，相见亦回头。"},
{"poem_name": "猿", "poem_id": "fuqin_5704", "poem_class": "父亲", "poet_dynasty": "唐朝", "poet": "杜甫", "poem": "袅袅啼虚壁，萧萧挂冷枝。艰难人不见，隐见尔如知。惯习元从众，全生或用奇。前林腾每及，父子莫相离。"},
{"poem_name": "贞符", "poem_id": "fuqin_4176", "poem_class": "父亲", "poet_dynasty": "唐朝", "poet": "柳宗元", "poem": "於穆敬德，黎人皇之。惟贞厥符，浩浩将之。仁函于肤，刃莫毕屠。泽熯于爨，pP炎以浣。殄厥凶德，乃驱乃夷。懿其休风，是喣是吹。父子熙熙，相宁以嬉。赋彻而藏，厚我糗粻。刑轻以清，我肌靡伤。贻我子孙，百代是康。十圣嗣于理，仁后之子。子思孝父，易患于己。拱之戴之，神具尔宜。载扬于雅，承天之嘏。天之诚神，宜鉴于仁。神之曷依，宜仁之归。濮沿于北，祝栗于南。幅员西东，祗一乃心。祝唐之纪，后天罔坠。祝皇之寿，与地咸久。曷徒祝之，心诚笃之。神协人同，道以告之。俾弥忆万年，不震不危。我代之延，永永毗之。仁增以崇，曷不尔思。有号于天，佥曰呜呼。咨尔皇灵，无替厥符。"},
{"poem_name": "感恩书事寄上集义司徒相公", "poem_id": "fuqin_32461", "poem_class": "父亲", "poet_dynasty": "唐朝", "poet": "李洞", "poem": "积雪峰西遇奖称，半家寒骨起沟塍。镇时贤相回人镜，报德慈亲点佛灯。授钺已闻诸国静，坐筹重见大河澄。功居第一图烟阁，依旧终南满杜陵。"},
{"poem_name": "拟挽歌辞三首", "poem_id": "fuqin_10326", "poem_class": "父亲", "poet_dynasty": "晋朝", "poet": "陶渊明", "poem": "有生必有死，早终非命促。昨暮同为人，今旦在鬼录。魂气散何之，枯形寄空木。娇儿索父啼，良友抚我哭。得失不复知，是非安能觉！千秋万岁后，谁知荣与辱？但恨在世时，饮酒不得足。在昔无酒饮，今但湛空觞。春醪生浮蚁，何时更能尝！肴案盈我前，亲旧哭我旁。欲语口无音，欲视眼无光。昔在高堂寝，今宿荒草乡；一朝出门去，归来良未央。荒草何茫茫，白杨亦萧萧。严霜九月中，送我出远郊。四面无人居，高坟正嶣峣。马为仰天鸣，风为自萧条。幽室一已闭，千年不复朝。千年不复朝，贤达无奈何。向来相送人，各自还其家。亲戚或余悲，他人亦已歌。死去何所道，托体同山阿。"},
{"poem_name": "韦道安（道安尝佐张建封于徐州，及军乱而道安自杀）", "poem_id": "fuqin_4120", "poem_class": "父亲", "poet_dynasty": "唐朝", "poet": "柳宗元", "poem": "道安本儒士，颇擅弓剑名。二十游太行，暮闻号哭声。疾驱前致问，有叟垂华缨。言我故刺史，失职还西京。偶为群盗得，毫缕无馀赢。货财足非吝，二女皆娉婷。苍黄见驱逐，谁识死与生。便当此殒命，休复事晨征。一闻激高义，眦裂肝胆横。挂弓问所往，趫捷超峥嵘。见盗寒涧阴，罗列方忿争。一矢毙酋帅，馀党号且惊。麾令递束缚，纆索相拄撑。彼姝久褫魄，刃下俟诛刑。却立不亲授，谕以从父行。捃收自担肩，转道趋前程。夜发敲石火，山林如昼明。父子更抱持，涕血纷交零。顿首愿归货，纳女称舅甥。道安奋衣去，义重利固轻。师婚古所病，合姓非用兵。朅来事儒术，十载所能逞。慷慨张徐州，朱邸扬前旌。投躯获所愿，前马出王城。辕门立奇士，淮水秋风生。君侯既即世，麾下相欹倾。立孤抗王命，钟鼓四野鸣。横溃非所壅，逆节非所婴。举头自引刃，顾义谁顾形。烈士不忘死，所死在忠贞。咄嗟徇权子，翕习犹趋荣。我歌非悼死，所悼时世情。"},
{"poem_name": "巡衣锦军制还乡歌", "poem_id": "fuqin_192879", "poem_class": "父亲", "poet_dynasty": "五代", "poet": "钱镠", "poem": "三节还乡兮挂锦衣，碧天朗朗兮爱日晖。功成道上兮列旌旗，父老远来兮相追随。家山乡眷兮会时稀，今朝设宴兮觥散飞。斗牛无孛兮民无欺，吴越一王兮驷马归。"},
{"poem_name": "自京赴奉先县咏怀五百字", "poem_id": "fuqin_374", "poem_class": "父亲", "poet_dynasty": "唐朝", "poet": "杜甫", "poem": "杜陵有布衣，老大意转拙。许身一何愚，窃比稷与契。居然成濩落，白首甘契阔。盖棺事则已，此志常觊豁。穷年忧黎元，叹息肠内热。取笑同学翁，浩歌弥激烈。非无江海志，潇洒送日月。生逢尧舜君，不忍便永诀。当今廊庙具，构厦岂云缺。葵藿倾太阳，物性固莫夺。顾惟蝼蚁辈，但自求其穴。胡为慕大鲸，辄拟偃溟渤。以兹悟生理，独耻事干谒。兀兀遂至今，忍为尘埃没。终愧巢与由，未能易其节。沈饮聊自适，放歌颇愁绝。岁暮百草零，疾风高冈裂。天衢阴峥嵘，客子中夜发。霜严衣带断，指直不得结。凌晨过骊山，御榻在嵽嵲。蚩尤塞寒空，蹴蹋崖谷滑。瑶池气郁律，羽林相摩戛。君臣留欢娱，乐动殷樛嶱。赐浴皆长缨，与宴非短褐。彤庭所分帛，本自寒女出。鞭挞其夫家，聚敛贡城阙。圣人筐篚恩，实欲邦国活。臣如忽至理，君岂弃此物。多士盈朝廷，仁者宜战栗。况闻内金盘，尽在卫霍室。中堂舞神仙，烟雾散玉质。暖客貂鼠裘，悲管逐清瑟。劝客驼蹄羹，霜橙压香橘。朱门酒肉臭，路有冻死骨。荣枯咫尺异，惆怅难再述。北辕就泾渭，官渡又改辙。群冰从西下，极目高崒兀。疑是崆峒来，恐触天柱折。河梁幸未坼，枝撑声窸窣。行旅相攀援，川广不可越。老妻寄异县，十口隔风雪。谁能久不顾，庶往共饥渴。入门闻号啕，幼子饥已卒。吾宁舍一哀，里巷亦呜咽。所愧为人父，无食致夭折。岂知秋未登，贫窭有仓卒。生常免租税，名不隶征伐。抚迹犹酸辛，平人固骚屑。默思失业徒，因念远戍卒。忧端齐终南，澒洞不可掇。"},
{"poem_name": "陆游家训", "poem_id": "fuqin_2292", "poem_class": "父亲", "poet_dynasty": "宋朝", "poet": "陆游", "poem": "后生才锐者，最易坏。若有之，父兄当以为忧，不可以为喜也。切须常加简束，令熟读经学，训以宽厚恭谨，勿令与浮薄者游处。自此十许年，志趣自成。不然，其可虑之事，盖非一端。吾（wú）此言，后生之药石也，各须谨之，毋（wú）贻（yí）后悔。"},
{"poem_name": "送范德孺知庆州", "poem_id": "fuqin_14008", "poem_class": "父亲", "poet_dynasty": "宋朝", "poet": "黄庭坚", "poem": "乃翁知国如知兵，塞垣草木识威名。敌人开户玩处女，掩耳不及惊雷霆。平生端有活国计，百不一试薶九京。阿兄两持庆州节，十年骐驎地上行。潭潭大度如卧虎，边头耕桑长儿女。折冲千里虽有余，论道经邦正要渠。妙年出补父兄处，公自才力应时须。春风旍旗拥万夫，幕下诸将思草枯。智名勇功不入眼，可用折箠笞羌胡。"},
{"poem_name": "百忧集行", "poem_id": "fuqin_5611", "poem_class": "父亲", "poet_dynasty": "唐朝", "poet": "杜甫", "poem": "忆年十五心尚孩，健如黄犊走复来。庭前八月梨枣熟，一日上树能千回。即今倏忽已五十，坐卧只多少行立。强将笑语供主人，悲见生涯百忧集。入门依旧四壁空，老妻睹我颜色同。痴儿不知父子礼，叫怒索饭啼门东。"},
{"poem_name": "田家", "poem_id": "fuqin_34356", "poem_class": "父亲", "poet_dynasty": "唐朝", "poet": "聂夷中", "poem": "父耕原上田，子劚山下荒。六月禾未秀，官家已修仓。"},
{"poem_name": "五代史伶官传序", "poem_id": "fuqin_2277", "poem_class": "父亲", "poet_dynasty": "宋朝", "poet": "欧阳修", "poem": "呜呼！盛衰之理，虽曰天命，岂非人事哉！原庄宗之所以得天下，与其所以失之者，可以知之矣。世言晋王之将终也，以三矢赐庄宗而告之曰：“梁，吾仇也；燕王，吾所立，契丹，与吾约为兄弟，而皆背晋以归梁。此三者，吾遗恨也。与尔三矢，尔其无忘乃父之志！”庄宗受而藏之于庙。其后用兵，则遣从事以一少牢告庙，请其矢，盛以锦囊，负而前驱，及凯旋而纳之。方其系燕父子以组，函梁君臣之首，入于太庙，还矢先王，而告以成功，其意气之盛，可谓壮哉！及仇雠已灭，天下已定，一夫夜呼，乱者四应，仑皇东出，未见贼而士卒离散，君臣相顾，不知所归。至于誓天断发，泣下沾襟，何其衰也！岂得之难而失之易欤？抑本其成败之迹，而皆自于人欤？《书》曰：“满招损，谦得益。”忧劳可以兴国，逸豫可以亡身，自然之理也。故方其盛也，举天下之豪杰莫能与之争；及其衰也，数十伶人困之，而身死国灭，为天下笑。夫祸患常积于忽微，而智勇多困于所溺，岂独伶人也哉！作《伶官传》。"},
{"poem_name": "金谷园", "poem_id": "liushui_713", "poem_class": "流水", "poet_dynasty": "唐朝", "poet": "杜牧", "poem": "繁华事散逐香尘，流水无情草自春。日暮东风怨啼鸟，落花犹似坠楼人。"},
{"poem_name": "画堂春·溪边风物已春分", "poem_id": "chunfen_214435", "poem_class": "春分", "poet_dynasty": "宋朝", "poet": "仲并", "poem": "溪边风物已春分，画堂烟雨黄昏。水沉一缕袅炉薰，尽醉芳尊。舞袖飘摇回雪，歌喉宛转留云。人间能得几回闻，丞相休嗔。"},
{"poem_name": "渔歌子·西塞山前白鹭飞", "poem_id": "liushui_1745", "poem_class": "流水", "poet_dynasty": "唐朝", "poet": "张志和", "poem": "西塞山前白鹭飞，桃花流水鳜鱼肥。青箬笠，绿蓑衣，斜风细雨不须归。"},
{"poem_name": "望江南·多少恨", "poem_id": "liushui_2557", "poem_class": "流水", "poet_dynasty": "五代", "poet": "李煜", "poem": "多少恨，昨夜梦魂中。还似旧时游上苑，车如流水马如龙。花月正春风。"},
{"poem_name": "踏莎行·雨霁风光", "poem_id": "chunfen_15019", "poem_class": "春分", "poet_dynasty": "宋朝", "poet": "欧阳修", "poem": "雨霁风光，春分天气，千花百卉争明媚。画梁新燕一双双，玉笼鹦鹉愁孤睡。薜荔依墙，莓苔满地，青楼几处歌声丽。蓦然旧事上心来，无言敛皱眉山翠。"},
{"poem_name": "奉酬长文舍人出城见示之句", "poem_id": "chunfen_264809", "poem_class": "春分", "poet_dynasty": "宋朝", "poet": "陈舜俞", "poem": "春分腊雪未全消，凛冽春寒气尚骄。摄事初忻迎社燕，寻芳因得过溪桥。清浮蚁酒醅初拨，暖入莺簧舌渐调。兴味爱君年尚少，莫嫌斋禁暂无憀。"},
{"poem_name": "处暑后风雨", "poem_id": "chushu_36260", "poem_class": "处暑", "poet_dynasty": "元朝", "poet": "仇远", "poem": "疾风驱急雨，残暑扫除空。因识炎凉态，都来顷刻中。纸窗嫌有隙，纨扇笑无功。儿读秋声赋，令人忆醉翁。"},
{"poem_name": "社日出游", "poem_id": "chunfen_317242", "poem_class": "春分", "poet_dynasty": "明朝", "poet": "方太古", "poem": "村村社鼓隔溪闻，赛祀归来客半醺。赛缓山舒逢日暖，花明柳暗貌春分。平田白洫流新雨，绝壁青枫挂断云。策杖提壶随所适，野夫何不可同群。"},
{"poem_name": "次韵毕叔文苦旱叹", "poem_id": "chushu_71451", "poem_class": "处暑", "poet_dynasty": "宋朝", "poet": "赵蕃", "poem": "尔何不归乎故宇，却向殊方书闵雨。江东数月不得书，忆弟看云在何许。旧传重湖北之北，米贱真成等泥土。如何比岁公及私，衰竭不能堪再鼓。贫家一饭有并日，远市朝炊或亭午。朱门但知粱可厌，我辈翻嫌字难煮。晚且禾秀早向实，舂箕不须逾处暑。胡为旱势复如此，坐致诗人形苦语。如闻巫觋有通灵，肸蛮似逢人问妪。前朝一雨苦不难，况今磨神无不举。会当劳以三日霖，绿浪黄云看掀舞。"},
{"poem_name": "七月二十四日山中已寒二十九日处暑", "poem_id": "chushu_36258", "poem_class": "处暑", "poet_dynasty": "宋朝", "poet": "张嵲", "poem": "尘世未徂暑，山中今授衣。露蝉声渐咽，秋日景初微。四海犹多垒，余生久息机。漂流空老大，万事与心违。"},
{"poem_name": "满庭芳·七首满庭芳藏头字句不一，疑有误", "poem_id": "chushu_211503", "poem_class": "处暑", "poet_dynasty": "元朝", "poet": "王哲", "poem": "黄邑于公乞修行论修行，翁甚喜，津堪作琼浆。清火赫，颠倒吉还昌。显金乌甚朗。中现、玉兔精详。谈正，处暑气变成霜。当。内宝，珍珠璧，一一收藏。尤良善善，性烛施张。现灵明愈耀，中土、本有真光。冥点，烟散尽，堪庆满庭芳。"},
{"poem_name": "袭美见题郊居十首，因次韵酬之以伸荣谢", "poem_id": "chushu_29543", "poem_class": "处暑", "poet_dynasty": "唐朝", "poet": "陆龟蒙", "poem": "近来唯乐静，移傍故城居。闲打修琴料，时封谢药书。夜停江上鸟，晴晒箧中鱼。出亦图何事，无劳置栈车。倩人医病树，看仆补衡茅。散发还同阮，无心敢慕巢。简便书露竹，尊待破霜匏。日好林间坐，烟萝近欲交。倭僧留海纸，山匠制云床。懒外应无敌，贫中直是王。池平鸥思喜，花尽蝶情忙。欲问新秋计，菱丝一亩强。故山空自掷，当路竟谁知。只有经时策，全无养拙资。病深怜灸客，炊晚信樵儿。谩欲陈风俗，周官未采诗。福地能容堑，玄关讵有扉。静思琼版字，闲洗铁筇衣。鸟破凉烟下，人冲暮雨归。故园秋草梦，犹记绿微微。水影沉鱼器，邻声动纬车。燕轻捎坠叶，蜂懒卧燋花。说史评诸例，论兵到百家。明时如不用，归去种桑麻。禹穴奇编缺，雷平异境残。静吟封箓检，归兴削帆竿。白石堪为饭，青萝好作冠。几时当斗柄，同上步罡坛。强起披衣坐，徐行处暑天。上阶来斗雀，移树去惊蝉。莫问盐车骏，谁看酱瓿玄。黄金如可化，相近买云泉。野入青芜巷，陂侵白竹门。风高开栗刺，沙浅露芹根。迸鼠缘藤桁，饥乌立石盆。东吴虽不改，谁是武王孙。疏慵真有素，时势尽无能。风月虽为敌，林泉幸未憎。酒材经夏阙，诗债待秋征。只有君同癖，闲来对曲肱。"},
{"poem_name": "元宫词·一百三首", "poem_id": "chushu_36264", "poem_class": "处暑", "poet_dynasty": "明朝", "poet": "朱有燉", "poem": "白酒新篘进玉壶，水亭深处暑全无。君王笑向奇妃问，何似西凉打剌苏。"},
{"poem_name": "赠李十二牡丹花片因以饯行", "poem_id": "mudan_15470", "poem_class": "牡丹", "poet_dynasty": "唐朝", "poet": "元稹", "poem": "莺涩馀声絮堕风，牡丹花尽叶成丛。可怜颜色经年别，收取朱阑一片红。"},
{"poem_name": "秋日喜雨题周材老壁", "poem_id": "chushu_36263", "poem_class": "处暑", "poet_dynasty": "宋朝", "poet": "王之道", "poem": "大旱弥千里，群心迫望霓。檐声闻夜溜，山气见朝隮。处暑余三日，高原满一犁。我来何所喜，焦槁免无泥。"},
{"poem_name": "长江二首·其一", "poem_id": "chushu_36261", "poem_class": "处暑", "poet_dynasty": "宋朝", "poet": "苏泂", "poem": "处暑无三日，新凉直万金。白头更世事，青草印禅心。放鹤婆娑舞，听蛩断续吟。极知仁者寿，未必海之深。"},
{"poem_name": "鹊桥仙·观接牡丹·文津阁本中庵集六", "poem_id": "mudan_215961", "poem_class": "牡丹", "poet_dynasty": "元朝", "poet": "刘敏中", "poem": "栽时白露，开时谷雨。培养工夫良苦。闲园消息阿谁传，算只是、司花说与。寒梢一拂，芳心寸许。点破凡根宿土。不知魏紫是姚黄，到来岁"},
{"poem_name": "牡丹芳", "poem_id": "mudan_7950", "poem_class": "牡丹", "poet_dynasty": "唐朝", "poet": "白居易", "poem": "牡丹芳，牡丹芳，黄金蕊绽红玉房。千片赤英霞烂烂，百枝绛点灯煌煌。照地初开锦绣段，当风不结兰麝囊。仙人琪树白无色，王母桃花小不香。宿露轻盈泛紫艳，朝阳照耀生红光。红紫二色间深浅，向背万态随低昂。映叶多情隐羞面，卧丛无力含醉妆。低娇笑容疑掩口，凝思怨人如断肠。浓姿贵彩信奇绝，杂卉乱花无比方。石竹金钱何细碎，芙蓉芍药苦寻常。遂使王公与卿士，游花冠盖日相望。庳车软舆贵公主，香衫细马豪家郎。卫公宅静闭东院，西明寺深开北廊。戏蝶双舞看人久，残莺一声春日长。共愁日照芳难驻，仍张帷幕垂阴凉。花开花落二十日，一城之人皆若狂。三代以还文胜质，人心重华不重实。重华直至牡丹芳，其来有渐非今日。元和天子忧农桑，恤下动天天降祥。去岁嘉禾生九穗，田中寂寞无人至。今年瑞麦分两岐，君心独喜无人知。无人知，可叹息。我愿暂求造化力，减却牡丹妖艳色。少回卿士爱花心，同似吾君忧稼穑。"},
{"poem_name": "牡丹花", "poem_id": "mudan_25410", "poem_class": "牡丹", "poet_dynasty": "唐朝", "poet": "罗隐", "poem": "似共东风别有因，绛罗高卷不胜春。若教解语应倾国，任是无情亦动人。芍药与君为近侍，芙蓉何处避芳尘。可怜韩令功成后，辜负秾华过此身。"},
{"poem_name": "杭州开元寺牡丹", "poem_id": "mudan_21873", "poem_class": "牡丹", "poet_dynasty": "唐朝", "poet": "张祜", "poem": "浓艳初开小药栏，人人惆怅出长安。风流却是钱塘寺，不踏红尘见牡丹。"},
{"poem_name": "满江红·折尽荼蘼", "poem_id": "mudan_12439", "poem_class": "牡丹", "poet_dynasty": "宋朝", "poet": "辛弃疾", "poem": "折尽荼蘼，尚留得、一分春色。还记取、青梅如弹，共伊同摘。少日对花昏醉梦，而今醒眼看风月。恨牡丹、笑我倚东风，形如雪。人渐远，君休说。榆荚阵，菖蒲叶。算不因风雨，只因鶗鴂XX。老冉冉兮花共柳，是栖栖者蜂和蝶。也不因、春去有闲愁，因离别。"},
{"poem_name": "惜牡丹花二首", "poem_id": "mudan_7910", "poem_class": "牡丹", "poet_dynasty": "唐朝", "poet": "白居易", "poem": "翰林院北厅花下作惆怅阶前红牡丹，晚来唯有两枝残。明朝风起应吹尽，夜惜衰红把火看。新昌窦给事宅南亭花下作寂寞萎红低向雨，离披破艳散随风。晴明落地犹惆怅，何况飘零泥土中。"},
{"poem_name": "小桃红·淮安道中一", "poem_id": "mudan_16104", "poem_class": "牡丹", "poet_dynasty": "元朝", "poet": "张可久", "poem": "淮安道中一篙新水绿于蓝，柳岸渔灯暗。桥畔寻诗驻时暂，散晴岚，依微半幅云烟淡。杨花乱糁，扁舟初缆，风景似江南。秋宵有怀满庭落叶响哀蝉，秋入生绡扇。池上芙蓉锦成片，雨余天，倚阑只欠如花面。诗题翠笺，香销金串，罗帐又孤眠。游仙梦白云堆里听松风，一枕游仙梦。相伴琼姬玉华洞，锦重重，觉来香露冷衣重。长桥彩虹，空台丹凤，花影月明中。春思燕南雁北几相思，无限相思事。两袖啼痕粉香渍，牡丹时，日长不见音书至。东墙柳丝，知人独自，憔悴舞腰枝。秋感锦书红泪两三行，血点花梢上。小字平安寄无恙，雁成双，玉奴更上西楼望。月明绣窗，灯昏罗帐，今夜梦才郎。寄春谷王千户紫箫声冷彩云空，十载扬州梦。一点红香锦胡同，倚东风，娇花宠柳春权重。鞭催玉骢，酒携金凤，半醉月明中。春深一汀烟柳索春饶，添得杨花闹。盼煞归舟木兰棹，水迢迢，画楼明月空相照。今番瘦了，多情知道，宽尽翠裙腰。秋江晚兴锦鸳凉羽翠莲香，船舣秋江上。别后佳人想无恙，暮云长，雁归曾倚西楼望。红衫旧腔，花钿新样，封寄柳枝娘。"},
{"poem_name": "金塘路中", "poem_id": "qiufeng_60002", "poem_class": "秋风", "poet_dynasty": "唐朝", "poet": "李群玉", "poem": "山连楚越复吴秦，蓬梗何年是住身。黄叶黄花古城路，秋风秋雨别家人。冰霜想度商於冻，桂玉愁居帝里贫。十口系心抛不得，每回回首即长颦。"},
{"poem_name": "寻隐者不遇", "poem_id": "yun_684", "poem_class": "云", "poet_dynasty": "唐朝", "poet": "贾岛", "poem": "松下问童子，言师采药去。只在此山中，云深不知处。"},
{"poem_name": "赏牡丹", "poem_id": "mudan_3320", "poem_class": "牡丹", "poet_dynasty": "唐朝", "poet": "刘禹锡", "poem": "庭前芍药妖无格，池上芙蕖净少情。唯有牡丹真国色，花开时节动京城。"},
{"poem_name": "九日道中凄然忆潘邠老之句", "poem_id": "dayan_96316", "poem_class": "大雁", "poet_dynasty": "宋朝", "poet": "方岳", "poem": "满城风雨近重阳，城脚谁家菊自黄。又是江南离别处，寒烟吹雁不成行。"},
{"poem_name": "倦寻芳·暮帆挂雨", "poem_id": "dayan_24256", "poem_class": "大雁", "poet_dynasty": "宋朝", "poet": "吴文英", "poem": "暮帆挂雨，冰岸飞梅，春思零乱。送客将归，偏是故宫离苑。醉酒曾同凉月舞，寻芳还隔红尘面。去难留，怅芙蓉路窄，绿杨天远。便系马、莺边清晓，烟草晴花，沙润香软。烂锦年华，谁念故人游倦。寒食相思堤上路，行云应在孤山畔。寄新吟，莫空回、五湖春雁。"},
{"poem_name": "月夜", "poem_id": "dayan_229418", "poem_class": "大雁", "poet_dynasty": "宋朝", "poet": "俞桂", "poem": "江南又见雁初飞，枫叶萧疎旋觉稀。边塞戍夫天气冷，谁家月夜扫征衣。"},
{"poem_name": "闻雁", "poem_id": "dayan_16684", "poem_class": "大雁", "poet_dynasty": "唐朝", "poet": "韦应物", "poem": "故园渺何处，归思方悠哉。淮南秋雨夜，高斋闻雁来。"},
{"poem_name": "赠别封编修尹公还乡", "poem_id": "dayan_330200", "poem_class": "大雁", "poet_dynasty": "明朝", "poet": "柯潜", "poem": "韦布辞家衣锦还，都门祖道万人看。非因献策干明主，只为生儿拜好官。霜落蓟丘枫叶老，风高淮浦雁声寒。故园耆旧欢迎处，笑道天朝雨露宽。"},
{"poem_name": "春雨", "poem_id": "dayan_125", "poem_class": "大雁", "poet_dynasty": "唐朝", "poet": "李商隐", "poem": "怅卧新春白袷衣，白门寥落意多违。红楼隔雨相望冷，珠箔飘灯独自归。远路应悲春晼晚，残霄犹得梦依稀。玉珰缄札何由达，万里云罗一雁飞。"},
{"poem_name": "晚次宿预馆", "poem_id": "dayan_18255", "poem_class": "大雁", "poet_dynasty": "唐朝", "poet": "钱起", "poem": "乡心不可问，秋气又相逢。飘泊方千里，离悲复几重。回云随去雁，寒露滴鸣蛩。延颈遥天末，如闻故国钟。"},
{"poem_name": "江南杂体二首", "poem_id": "dayan_21366", "poem_class": "大雁", "poet_dynasty": "唐朝", "poet": "王建", "poem": "江上风翛翛，竹间湘水流。日夜桂花落，行人去悠悠。复见离别处，虫声阴雨秋。处处江草绿，行人发潇湘。潇湘回雁多，日夜思故乡。春梦不知数，空山兰蕙芳。"},
{"poem_name": "送省郎杨耀卿使云南", "poem_id": "dayan_309287", "poem_class": "大雁", "poet_dynasty": "元朝", "poet": "李材", "poem": "飘飖使节出金闺，郭隗台前暂解携。天入五溪无雁到，地经三峡有猿啼。子云旧里风烟在，太尉家声日月齐。后夜客槎何处望？秋河迢递碧云低。"},
{"poem_name": "春兴八首·其八", "poem_id": "dayan_327730", "poem_class": "大雁", "poet_dynasty": "明朝", "poet": "黄佐", "poem": "幕府鱼书报越裳，期门龙节发荆湘。北风鸿雁飞何处，南海渔樵思故乡。即恐军储非往日，却劳宵旰及殊方。平林月出闻啼鴂，击剑酣歌意转长。"},
{"poem_name": "苏武庙", "poem_id": "dayan_407", "poem_class": "大雁", "poet_dynasty": "唐朝", "poet": "温庭筠", "poem": "苏武魂销汉使前，古祠高树两茫然。云边雁断胡天月，陇上羊归塞草烟。回日楼台非甲帐，去时冠剑是丁年。茂陵不见封侯印，空向秋波哭逝川。"},
{"poem_name": "帝子歌", "poem_id": "dayan_5413", "poem_class": "大雁", "poet_dynasty": "唐朝", "poet": "李贺", "poem": "洞庭明月一千里，凉风雁啼天在水。九节菖蒲石上死，湘神弹琴迎帝子。山头老桂吹古香，雌龙怨吟寒水光。沙浦走鱼白石郎，闲取真珠掷龙堂。"},
{"poem_name": "夜", "poem_id": "dayan_2311", "poem_class": "大雁", "poet_dynasty": "唐朝", "poet": "杜甫", "poem": "露下天高秋水清，空山独夜旅魂惊。疏灯自照孤帆宿，新月犹悬双杵鸣。南菊再逢人卧病，北书不至雁无情。步檐倚仗看牛斗，银汉遥应接凤城。"},
{"poem_name": "宿邵埭闻雨因买藉芡人回呈永叔", "poem_id": "dayan_76693", "poem_class": "大雁", "poet_dynasty": "宋朝", "poet": "梅尧臣", "poem": "秋雨雁来急，夜舟人未眠。乱风灯不定，暝色树相连。寒屋猛添响，湿窗愁打穿。明朝持藉使，书此寄公前。"},
{"poem_name": "观村童戏溪上", "poem_id": "fuqin_10356", "poem_class": "父亲", "poet_dynasty": "宋朝", "poet": "陆游", "poem": "雨余溪水掠堤平，闲看村童谢晚晴。竹马踉蹡冲淖去，纸鸢跋扈挟风鸣。三冬暂就儒生学，千耦还从父老耕。识字粗堪供赋役，不须辛苦慕公卿。"},
{"poem_name": "行路难", "poem_id": "fuqin_28916", "poem_class": "父亲", "poet_dynasty": "唐朝", "poet": "贯休", "poem": "君不见山高海深人不测，古往今来转青碧。浅近轻浮莫与交，地卑只解生荆棘。谁道黄金如粪土，张耳陈馀断消息。行路难，行路难，君自看。不会当时作天地，刚有多般愚与智。到头还用真宰心，何如上下皆清气。大道冥冥不知处，那堪顿得羲和辔。义不义兮仁不仁，拟学长生更容易。负心为垆复为火，缘木求鱼应且止。君不见烧金炼石古帝王，鬼火荧荧白杨里。君不见道傍废井生古木，本是骄奢贵人屋。几度美人照影来，素绠银瓶濯纤玉。云飞雨散今如此，绣闼雕甍作荒谷。沸渭笙歌君莫夸，不应常是西家哭。休说遗编行者几，至竟终须合天理。败他成此亦何功，苏张终作多言鬼。行路难，行路难，不在羊肠里。九有茫茫共尧日，浪死虚生亦非一。清净玄音竟不闻，花眼酒肠暗如漆。或偶因片言只字登第光二亲，又不能献可替否航要津。口谭羲轩与周孔，履行不及屠沽人。行路难，行路难，日暮途远空悲叹。君不见道傍树有寄生枝，青青郁郁同荣衰。无情之物尚如此，为人不及还堪悲。父归坟兮未朝夕，已分黄金争田宅。高堂老母头似霜，心作数支泪常滴。我闻忽如负芒刺，不独为君空叹息。古人尺布犹可缝，浔阳义犬令人忆。寄言世上为人子，孝义团圆莫如此。若如此，不遄死兮更何俟。"},
{"poem_name": "赠卫八处士", "poem_id": "fuqin_103", "poem_class": "父亲", "poet_dynasty": "唐朝", "poet": "杜甫", "poem": "人生不相见，动如参与商。今夕复何夕，共此灯烛光！少壮能几时？鬓发各已苍！访旧半为鬼，惊呼热中肠。焉知二十载，重上君子堂。昔别君未婚，儿女忽成行。怡然敬父执，问我来何方？问答未及已，驱儿罗酒浆。夜雨剪春韭，新炊间黄粱。主称会面难，一举累十觞。十觞亦不醉，感子故意长。明日隔山岳，世事两茫茫。"},
{"poem_name": "估客乐", "poem_id": "fuqin_15467", "poem_class": "父亲", "poet_dynasty": "唐朝", "poet": "元稹", "poem": "估客无住著，有利身则行。出门求火伴，入户辞父兄。父兄相教示，求利莫求名。求名有所避，求利无不营。火伴相勒缚，卖假莫卖诚。交关但交假，本生得失轻。自兹相将去，誓死意不更。亦解市头语，便无邻里情。鍮石打臂钏，糯米吹项璎。归来村中卖，敲作金石声。村中田舍娘，贵贱不敢争。所费百钱本，已得十倍赢。颜色转光净，饮食亦甘馨。子本频蕃息，货贩日兼并。求珠驾沧海，采玉上荆衡。北买党项马，西擒吐蕃鹦。炎洲布火浣，蜀地锦织成。越婢脂肉滑，奚僮眉眼明。通算衣食费，不计远近程。经游天下遍，却到长安城。城中东西市，闻客次第迎。迎客兼说客，多财为势倾。客心本明黠，闻语心已惊。先问十常侍，次求百公卿。侯家与主第，点缀无不精。归来始安坐，富与王者勍。市卒酒肉臭，县胥家舍成。岂唯绝言语，奔走极使令。大儿贩材木，巧识梁栋形。小儿贩盐卤，不入州县征。一身偃市利，突若截海鲸。钩距不敢下，下则牙齿横。生为估客乐，判尔乐一生。尔又生两子，钱刀何岁平。"},
{"poem_name": "二月十二日雪", "poem_id": "jingzhe_250134", "poem_class": "惊蛰", "poet_dynasty": "明朝", "poet": "王鏊", "poem": "正德九载春，开岁始十日。青天忽闻雷，远近惊辟易。雷声甫云收，大雪忽盈尺。连阴二月中，节候过惊蛰。春分晴复雨，雨后雪仍积。柳条压将摧，梅萼冻全坼。园林诸草树，勾萌吐仍郁。颇闻春秋书，又览月令说。从来天人际，茫昧固难诘。寄语傅岩翁，谁欤秉调燮。"},
{"poem_name": "赠王将军", "poem_id": "fuqin_7785", "poem_class": "父亲", "poet_dynasty": "唐朝", "poet": "贾岛", "poem": "宿卫炉烟近，除书墨未干。马曾金镞中，身有宝刀瘢。父子同时捷，君王画阵看。何当为外帅，白日出长安。"},
{"poem_name": "父善游", "poem_id": "fuqin_28233", "poem_class": "父亲", "poet_dynasty": "秦朝", "poet": "吕不韦", "poem": "有过于江上者，见人方引婴儿而欲投之江中，婴儿啼。人问其故。曰：“此其父善游。”　　其父虽善游，其子岂遽善游哉？以此任物，亦必悖矣。"},
{"poem_name": "山房", "poem_id": "jingzhe_170289", "poem_class": "惊蛰", "poet_dynasty": "宋朝", "poet": "陈允平", "poem": "轩窗四面开，风送海云来。一阵催花雨，数声惊蛰雷。蜗涎明石凳，蚁阵绕山台。此际衣偏湿，熏笼著麝煤。"},
{"poem_name": "观田家", "poem_id": "jingzhe_16687", "poem_class": "惊蛰", "poet_dynasty": "唐朝", "poet": "韦应物", "poem": "微雨众卉新，一雷惊蛰始。田家几日闲，耕种从此起。丁壮俱在野，场圃亦就理。归来景常晏，饮犊西涧水。饥劬不自苦，膏泽且为喜。仓禀无宿储，徭役犹未已。方惭不耕者，禄食出闾里。"},
{"poem_name": "春日同元章隐君过集伯鳞伯羽二文学结绿斋赏菊得生字二首·其一", "poem_id": "jingzhe_334078", "poem_class": "惊蛰", "poet_dynasty": "明朝", "poet": "李英", "poem": "惊蛰雨无晴，追欢泛菊英。淹留酬酩酊，不必论浮生。"},
{"poem_name": "贺洪锦溪出世雁山能仁２", "poem_id": "jingzhe_126812", "poem_class": "惊蛰", "poet_dynasty": "宋朝", "poet": "释绍昙", "poem": "冷泉二月雷惊蛰，烧尾金鳞化作龙。拖去鼻头涓滴水，洗清雁宕几千峰。"},
{"poem_name": "菩萨蛮·劝君今夜须沈醉", "poem_id": "rensheng_2612", "poem_class": "人生", "poet_dynasty": "唐朝", "poet": "韦庄", "poem": "劝君今夜须沈醉，尊前莫话明朝事。珍重主人心，酒深情亦深。须愁春漏短，莫诉金杯满。遇酒且呵呵，人生能几何！"},
{"poem_name": "剑歌", "poem_id": "rensheng_35644", "poem_class": "人生", "poet_dynasty": "近现代", "poet": "秋瑾", "poem": "炎帝世系伤中绝，芒芒国恨何时雪？ 世无平权只强权，话到兴亡眦欲裂。 千金市得宝剑来，公理不恃恃赤铁。 死生一事付鸿毛，人生到此方英杰。 饥时欲啖仇人头，渴时欲饮匈奴血。 侠骨棱嶒傲九州，不信太刚刚则折。 血染斑斑已化碧，汉王诛暴由三尺。 五胡乱晋南北分，衣冠文弱难辞责。 君不见剑气棱棱贯斗牛？ 胸中了了旧恩仇？ 锋芒未露已惊世，养晦京华几度秋。 一匣深藏不露锋，知音落落世难逢。 空山一夜惊风雨，跃跃沉吟欲化龙。 宝光闪闪惊四座，九天白日暗无色。 按剑相顾读史书，书中误国多奸贼。 中原忽化牧羊场，咄咄腥风吹禹域。 除却干将与莫邪，世界伊谁开暗黑。 斩尽妖魔百鬼藏，澄清天下本天职。 他年成败利钝不计较， 但恃铁血主义报祖国。"},
{"poem_name": "莫问卜", "poem_id": "rensheng_26007", "poem_class": "人生", "poet_dynasty": "唐朝", "poet": "刘叉", "poem": "莫问卜，人生吉凶皆自速。伏羲文王若无死，今人不为古人哭。"},
{"poem_name": "今日良宴会", "poem_id": "rensheng_2430", "poem_class": "人生", "poet_dynasty": "汉朝", "poem": "今日良宴会，欢乐难具陈。弹筝奋逸响，新声妙入神。令德唱高言，识曲听其真。齐心同所愿，含意俱未申。人生寄一世，奄忽若飚尘。何不策高足，先据要路津，无为守穷贱，轗轲长苦辛。"},
{"poem_name": "君不见", "poem_id": "rensheng_20994", "poem_class": "人生", "poet_dynasty": "唐朝", "poet": "薛逢", "poem": "君不见，马侍中，气吞河朔称英雄；君不见，韦太尉，二十年前镇蜀地。一朝冥漠归下泉，功业声名两憔悴。奉诚园里蒿棘生，长兴街南沙路平。当时带砺在何处，今日子孙无地耕。或闻羁旅甘常调，簿尉文参各天表。清明纵便天使来，一把纸钱风树杪。碑文半缺碑堂摧，祁连冢象狐兔开。野花似雪落何处，棠梨树下香风来。马侍中，韦太尉，盛去衰来片时事。人生倏忽一梦中，何必深深固权位！"},
{"poem_name": "姑苏馆上元前一夕陪使客观灯之集", "poem_id": "rensheng_66625", "poem_class": "人生", "poet_dynasty": "宋朝", "poet": "杨万里", "poem": "节物催人又一年，银花莲炬照金尊。麝鎚官样陪公讌，粉茧卿风忆故园。何似儿孙谈草草，不妨灯火半昏昏。人生行止谁能料，今夕苏州看上元。"},
{"poem_name": "朝中措·清明时节", "poem_id": "rensheng_24898", "poem_class": "人生", "poet_dynasty": "宋朝", "poet": "张炎", "poem": "清明时节雨声哗。潮拥渡头沙。翻被梨花冷看，人生苦恋天涯。燕帘莺户，云窗雾阁，酒醒啼鸦。折得一枝杨柳，归来插向谁家。"},
{"poem_name": "青青陵上柏", "poem_id": "rensheng_2429", "poem_class": "人生", "poet_dynasty": "汉朝", "poem": "青青陵上柏，磊磊涧中石。人生天地间，忽如远行客。斗酒相娱乐，聊厚不为薄。驱车策驽马，游戏宛与洛。洛中何郁郁，冠带自相索。长衢罗夹巷，王侯多第宅。两宫遥相望，双阙百馀尺。极宴娱心意，戚戚何所迫？"},
{"poem_name": "杂曲歌辞·行路难五首", "poem_id": "rensheng_193930", "poem_class": "人生", "poet_dynasty": "唐朝", "poet": "贺兰进明", "poem": "君不见岩下井，百尺不及泉。君不见山上苗，数寸凌云烟。人生赋命亦如此，何苦太息自忧煎。但愿亲友长含笑，相逢不乏杖头钱。寒夜邀欢须秉烛，岂得常思花柳年。君不见门前柳，荣耀暂时萧索久。君不见陌上花，狂风吹去落谁家。邻家思妇见之叹，蓬首不梳心历乱。盛年夫婿长别离，岁暮相逢色已换。君不见芳树枝，春花落尽蜂不窥。君不见梁上泥，秋风始高燕不栖。荡子从军事征战，蛾眉婵娟守空闺。独宿自然堪下泪，况复时闻乌夜啼。君不见云中月，暂盈还复缺。君不见林下风，声远意难穷。亲故平生或聚散，欢娱未尽尊酒空。叹息青青陵上柏，岁寒能有几人同。君不见东流水，一去无穷已。君不见西郊云，日夕空氛氲。群雁裴回不能去，一雁悲鸣复失群。人生结交在终始，莫以升沈中路分。"},
{"poem_name": "中山临上人院观牡丹寄诸从事", "poem_id": "rensheng_20071", "poem_class": "人生", "poet_dynasty": "唐朝", "poet": "杜荀鹤", "poem": "闲来吟绕牡丹丛，花艳人生事略同。半雨半风三月内，多愁多病百年中。开当韶景何妨好，落向僧家即是空。一境别无唯此有，忍教醒坐对支公。"},
{"poem_name": "荆门西下", "poem_id": "rensheng_4979", "poem_class": "人生", "poet_dynasty": "唐朝", "poet": "李商隐", "poem": "一夕南风一叶危，荆云回望夏云时。人生岂得轻离别，天意何曾忌嶮巇。骨肉书题安绝徼，蕙兰蹊径失佳期。洞庭湖阔蛟龙恶，却羡杨朱泣路岐。"},
{"poem_name": "茙葵花歌", "poem_id": "rensheng_18797", "poem_class": "人生", "poet_dynasty": "唐朝", "poet": "刘慎虚", "poem": "昨日一花开，今日一花开。今日花正好，昨日花已老。人生不得长少年，莫惜床头酤酒钱。请君有钱向酒家，君不见茙葵花。"},
{"poem_name": "东栏梨花", "poem_id": "rensheng_313", "poem_class": "人生", "poet_dynasty": "宋朝", "poet": "苏轼", "poem": "梨花淡白柳深青，柳絮飞时花满城。惆怅东栏一株雪，人生看得几清明。"},
{"poem_name": "鹦鹉洲送王九之江左", "poem_id": "yingwu_6685", "poem_class": "鹦鹉", "poet_dynasty": "唐朝", "poet": "孟浩然", "poem": "昔登江上黄鹤楼，遥爱江中鹦鹉洲。洲势逶迤绕碧流，鸳鸯鸂鶒满滩头。滩头日落沙碛长，金沙熠熠动飙光。舟人牵锦缆，浣女结罗裳。月明全见芦花白，风起遥闻杜若香。君行采采莫相忘。"},
{"poem_name": "次武昌", "poem_id": "yingwu_108815", "poem_class": "鹦鹉", "poet_dynasty": "明朝", "poet": "孙蕡", "poem": "大风吹船如马走，船头水声作牛吼。挂帆初发岳阳矶，转柁俄湾武昌口。武昌城头黄鹤楼，飞檐远映鹦鹉洲。汉阳树白烟景湿，行人如鸥沙际立。江南风土寒气迟，居人九月着絺衣。酒旗临江开竹屋，当炉小姬能楚曲。蜻蜓船尾旋回风，今夕停船酒家宿。"},
{"poem_name": "摸鱼子·买陂塘旋栽杨柳", "poem_id": "yingwu_205365", "poem_class": "鹦鹉", "poet_dynasty": "元朝", "poet": "马熙", "poem": "买陂塘旋栽杨柳，参知老圃机务。宰相得请归田里，久旱忽逢甘雨。怀鄂渚。怅黄鹤楼前，鹦鹉翔烟屿。清魂可语。奈信美江山，无穷湖海，难得故乡趣。西园地，天意昔年曾许。埙＊近协音吕。筑台浚沼方竣事，更办雪儿佳句。仍酹醑。为祷尔三家，恐有治园谱。今吾胜古。问孟氏芳邻，何时康乐，何似柬之圃。"},
{"poem_name": "江夏赠韦南陵冰", "poem_id": "yingwu_1513", "poem_class": "鹦鹉", "poet_dynasty": "唐朝", "poet": "李白", "poem": "胡骄马惊沙尘起，胡雏饮马天津水。君为张掖近酒泉，我窜三巴九千里。天地再新法令宽，夜郎迁客带霜寒。西忆故人不可见，东风吹梦到长安。宁期此地忽相遇，惊喜茫如堕烟雾。玉箫金管喧四筵，苦心不得申一句。昨日绣衣倾绿樽，病如桃李竟何言？昔骑天子大宛马，今乘款段诸侯门。赖遇南平豁方寸，复兼夫子持清论。有似山开万里云，四望青天解人闷。人闷还心闷，苦辛长苦辛。愁来饮酒二千石，寒灰重暖生阳春。山公醉后能骑马，别是风流贤主人。头陀云月多僧气，山水何曾称人意？不然鸣笳按鼓戏沧流，呼取江南女儿歌棹讴。我且为君槌碎黄鹤楼，君亦为吾倒却鹦鹉洲。赤壁争雄如梦里，且须歌舞宽离忧。"},
{"poem_name": "重题别东楼", "poem_id": "qiufeng_8967", "poem_class": "秋风", "poet_dynasty": "唐朝", "poet": "白居易", "poem": "东楼胜事我偏知，气象多随昏旦移。湖卷衣裳白重叠，山张屏障绿参差。海仙楼塔晴方出，江女笙箫夜始吹。春雨星攒寻蟹火，秋风霞飐弄涛旗。宴宜云髻新梳后，曲爱霓裳未拍时。太守三年嘲不尽，郡斋空作百篇诗。"},
{"poem_name": "次韵公辟会蓬莱阁", "poem_id": "qiufeng_44369", "poem_class": "秋风", "poet_dynasty": "宋朝", "poet": "秦观", "poem": "林声摵摵动秋风，共蹑丹梯上卧龙。路隔西陵三两水，门临南镇一千峰。湖吞碧落诗争发，塔涌青冥画几重。非是登高能赋客，可怜猿鹤自相容。"},
{"poem_name": "别友·十年踪迹与君同", "poem_id": "qiufeng_37437", "poem_class": "秋风", "poet_dynasty": "宋朝", "poet": "释文珦", "poem": "十年踪迹与君同，今日魂销执手中。自是交深难话别，不关秋雨又秋风。"},
{"poem_name": "寄杨六侍郎（时杨初授户部，予不赴同州）", "poem_id": "qiufeng_9561", "poem_class": "秋风", "poet_dynasty": "唐朝", "poet": "白居易", "poem": "西户最荣君好去，左冯虽稳我慵来。秋风一箸鲈鱼鲙，张翰摇头唤不回。"},
{"poem_name": "弘教寺三首·宣皇在日寺新成", "poem_id": "qiufeng_104368", "poem_class": "秋风", "poet_dynasty": "明朝", "poet": "王穉登", "poem": "宣皇在日寺新成，万乘亲来寺里行。芳草也知无玉辇，秋风秋雨满阶生。"},
{"poem_name": "题雩都华严寺", "poem_id": "qiufeng_2722", "poem_class": "秋风", "poet_dynasty": "宋朝", "poet": "岳飞", "poem": "手持竹杖访黄龙，旧穴空遗虎子踪。云锁断岩无觅处，半山松竹撼秋风。"},
{"poem_name": "代别离·秋窗风雨夕", "poem_id": "qiufeng_27133", "poem_class": "秋风", "poet_dynasty": "清朝", "poet": "曹雪芹", "poem": "秋花惨淡秋草黄，耿耿秋灯秋夜长。已觉秋窗秋不尽，那堪风雨助凄凉！助秋风雨来何速？惊破秋窗秋梦绿。抱得秋情不忍眠，自向秋屏移泪烛。泪烛摇摇爇短檠，牵愁照恨动离情。谁家秋院无风入？何处秋窗无雨声？罗衾不奈秋风力，残漏声催秋雨急。连宵脉脉复飕飕，灯前似伴离人泣。寒烟小院转萧条，疏竹虚窗时滴沥。不知风雨几时休，已教泪洒窗纱湿。"},
{"poem_name": "长相思·云一緺", "poem_id": "qiufeng_2538", "poem_class": "秋风", "poet_dynasty": "五代", "poet": "李煜", "poem": "云一緺，玉一梭，澹澹衫儿薄薄罗。轻颦双黛螺。秋风多，雨相和，帘外芭蕉三两窠。夜长人奈何？"},
{"poem_name": "奉酬乐天立秋夕有怀见寄", "poem_id": "qiufeng_11033", "poem_class": "秋风", "poet_dynasty": "唐朝", "poet": "李绅", "poem": "深夜星汉静，秋风初报凉。阶篁淅沥响，露叶参差光。冰兔半升魄，铜壶微滴长。薄帷乍飘卷，襟带轻摇飏.此际昏梦清，斜月满轩房。屣履步前楹，剑戟森在行。重城宵正分，号鼓互相望。独坐有所思，夫君鸾凤章。天津落星河，一苇安可航。龙泉白玉首，鱼服黄金装。报国未知效，惟鹈徒在梁。裴回顾戎旃，颢气生东方。衰叶满栏草，斑毛盈镜霜。羸牛未脱辕，老马强腾骧。吟君白雪唱，惭愧巴人肠。"},
{"poem_name": "枯木竹石图·绿云飞兴风翎长", "poem_id": "qiufeng_102646", "poem_class": "秋风", "poet_dynasty": "明朝", "poet": "唐寅", "poem": "绿云飞兴风翎长，翠葆轻摇玉节香。旧曲不弹瑶瑟怨，秋风秋雨梦潇湘。"},
{"poem_name": "秋风辞", "poem_id": "qiufeng_29454", "poem_class": "秋风", "poet_dynasty": "汉朝", "poet": "刘彻", "poem": "秋风起兮白云飞，草木黄落兮雁南归。兰有秀兮菊有芳，怀佳人兮不能忘。泛楼船兮济汾河，横中流兮扬素波。箫鼓鸣兮发棹歌，欢乐极兮哀情多。少壮几时兮奈老何！"},
{"poem_name": "立秋前一日览镜", "poem_id": "qiufeng_18809", "poem_class": "秋风", "poet_dynasty": "唐朝", "poet": "李益", "poem": "万事销身外，生涯在镜中。惟将两鬓雪，明日对秋风。"},
{"poem_name": "春寒六首·清明寒食经旬是", "poem_id": "qiufeng_85998", "poem_class": "秋风", "poet_dynasty": "宋朝", "poet": "陈造", "poem": "清明寒食经旬是，笑问风寒更几馀。小杏惜香春恰恰，新杨弄影午疏疏。"},
{"poem_name": "题郑所南兰", "poem_id": "qiufeng_187784", "poem_class": "秋风", "poet_dynasty": "元朝", "poet": "倪瓒", "poem": "秋风兰蕙化为茅，南国凄凉气已消。只有所南心不改，泪泉和墨写《离骚》。"},
{"poem_name": "秋日书怀三首·秋风秋雨索人诗", "poem_id": "qiufeng_114434", "poem_class": "秋风", "poet_dynasty": "宋朝", "poet": "白玉蟾", "poem": "秋风秋雨索人诗，云放千山翠色奇。重九数来还渐近，本犀开了不曾知。"},
{"poem_name": "立秋后一日与朱舍人同直", "poem_id": "qiufeng_27100", "poem_class": "秋风", "poet_dynasty": "唐朝", "poet": "徐铉", "poem": "一宿秋风未觉凉，数声宫漏日犹长。林泉无计消残暑，虚向华池费稻粱。"},
{"poem_name": "丛竹图赠内弟周思敬就题", "poem_id": "qiufeng_101420", "poem_class": "秋风", "poet_dynasty": "明朝", "poet": "高启", "poem": "窈窕复蒙茏，千山万竹中。幽人夜惊起，秋雨共秋风。"},
{"poem_name": "南歌子·策杖穿荒圃", "poem_id": "dayan_210675", "poem_class": "大雁", "poet_dynasty": "宋朝", "poet": "吕渭老", "poem": "策杖穿荒圃，登临笑晚风。无穷秋色蔽晴空。遥见夕阳江上、卷飞蓬。雁过菰蒲远，山遥梦寐通。一林枫叶堕愁红。归去暮烟深处、听疏钟。"},
{"poem_name": "重送鸿举师赴江陵谒马逢侍御", "poem_id": "qiufeng_3532", "poem_class": "秋风", "poet_dynasty": "唐朝", "poet": "刘禹锡", "poem": "西北秋风凋蕙兰，洞庭波上碧云寒。茂陵才子江陵住，乞取新诗合掌看。"},
{"poem_name": "九月九日登玄武山", "poem_id": "dayan_12045", "poem_class": "大雁", "poet_dynasty": "唐朝", "poet": "卢照邻", "poem": "九月九日眺山川，归心归望积风烟。他乡共酌金花酒，万里同悲鸿雁天。"},
{"poem_name": "怨郎诗", "poem_id": "dayan_188", "poem_class": "大雁", "poet_dynasty": "汉朝", "poet": "卓文君", "poem": "一别之后，二地相思，只说三四月，又谁知五六年，七弦琴无心弹，八行书无可传，九曲连环从中挫断，十里长亭望眼欲穿，百思想，千系念，万般无奈把郎怨。万语千言说不完，百无聊赖十倚栏，重九登高看孤雁，八月中秋月圆人不圆，七月半，烧香秉烛蜡问苍天，六月伏天人人扇扇我心寒，五月石榴似火红，偏遇阵阵冷雨浇花端，四月枇杷未黄，我欲对镜心意乱。急匆匆，三月桃花随水转；飘零零，二月风筝线儿断。噫，郎啊郎，恨不得下一世，你为女来我做男。"},
{"poem_name": "和谪弟三一三峡晓征寄回韵", "poem_id": "dayan_255859", "poem_class": "大雁", "poet_dynasty": "宋朝", "poet": "张玉娘", "poem": "鸟道萦纡入剑门，谪居惟汝独怜恩。锁天烟黑疑无地，隔树人言知有村。听雨不生池草梦，看云应断故乡魂。平安日问南归雁，三峡清秋依晓猿。"},
{"poem_name": "鹧鸪天·玉宇无尘露气清。凭高极目万山", "poem_id": "dayan_293856", "poem_class": "大雁", "poet_dynasty": "宋朝", "poet": "姚述尧", "poem": "玉宇无尘露气清。凭高极目万山横。霜前白雁初传信，《笔谈》云：北方白雁，似雁而小，秋深则来。白雁至则霜降，北人谓之霜信。老杜《九日》诗云：“殊方日落玄猿哭，旧国霜前白雁来。”篱下黄花独有情。乌帽侧，紫萸馨。尊前醉舞拥飞琼。明年此会知何处，不是鄱江是帝城一作“便合抟扶上玉京”。"},
{"poem_name": "与韩愈、李翱、张籍话别", "poem_id": "dayan_7321", "poem_class": "大雁", "poet_dynasty": "唐朝", "poet": "孟郊", "poem": "朱弦奏离别，华灯少光辉。物色岂有异，人心顾将违。客程殊未已，岁华忽然微。秋桐故叶下，寒露新雁飞。远游起重恨，送人念先归。夜集类饥鸟，晨光失相依。马迹绕川水，雁书还闺闱。常恐亲朋阻，独行知虑非。"},
{"poem_name": "寄黄几复", "poem_id": "dayan_13974", "poem_class": "大雁", "poet_dynasty": "宋朝", "poet": "黄庭坚", "poem": "我居北海君南海，寄雁传书谢不能。桃李春风一杯酒，江湖夜雨十年灯。持家但有四立壁，治病不蕲三折肱。想见读书头已白，隔溪猿哭瘴溪藤。(想见 一作：想得)"},
{"poem_name": "春夜闻笛", "poem_id": "dayan_2499", "poem_class": "大雁", "poet_dynasty": "唐朝", "poet": "李益", "poem": "寒山吹笛唤春归，迁客相看泪满衣。洞庭一夜无穷雁，不待天明尽北飞。"},
{"poem_name": "商山早行", "poem_id": "dayan_404", "poem_class": "大雁", "poet_dynasty": "唐朝", "poet": "温庭筠", "poem": "晨起动征铎，客行悲故乡。鸡声茅店月，人迹板桥霜。槲叶落山路，枳花照驿墙。因思杜陵梦，凫雁满回塘。"},
{"poem_name": "次瞿塘寄呈杨帅", "poem_id": "dayan_275721", "poem_class": "大雁", "poet_dynasty": "宋朝", "poet": "沈继祖", "poem": "转柁边楼隔夕阳，竹枝歌断送飞航。敢同计事追韩信，每辱扬鞭问葛强。雁影入江三峡冷，猿音呼月五更长。功名岁晚貂裘弊，归鬓应怜已点霜。"},
{"poem_name": "问明仲游武夷日", "poem_id": "dayan_142661", "poem_class": "大雁", "poet_dynasty": "宋朝", "poet": "刘子翚", "poem": "兀兀听凉雨，开门雪涨川。独行枫叶底，秋兴雁行边。老去无多事，閒知有胜缘。何时纵仙舸。我亦愿周旋。"},
{"poem_name": "赵子昂为袁清容画秋景仿大李次韵", "poem_id": "dayan_311011", "poem_class": "大雁", "poet_dynasty": "元朝", "poet": "黄公望", "poem": "空江渺渺暮烟霏，轻舸应知张掾归。鸿雁恰来枫叶下，山翁未解换秋衣。"},
{"poem_name": "九日登梓州城", "poem_id": "dayan_5733", "poem_class": "大雁", "poet_dynasty": "唐朝", "poet": "杜甫", "poem": "客心惊暮序，宾雁下襄州。共赏重阳节，言寻戏马游。湖风秋戍柳，江雨暗山楼。且酌东篱菊，聊祛南国愁。"},
{"poem_name": "二十二日大风", "poem_id": "jingzhe_225683", "poem_class": "惊蛰", "poet_dynasty": "宋朝", "poet": "孔平仲", "poem": "张帆风尚小，出口势愈急。扁舟已中流，前后无所及。侧看岸旋转，白浪若山岌。磔砉时有声，百罅水争入。危樯听欲折，柁柄脱操执。我有常病妻，素羸多不粒。及兹益愦乱，卧喘气吸吸。婢姥半北人，兹险未尝习。苍皇面深墨，呕哕皆胆汁。可怜儿女辈，往往相聚泣。出门强指挥，飞沫溅衣湿。江豚踊吾前，猵獭作人立。意如骜吾嚱，出没相百十。呼神掷楮泉，祈佛启经袭。是时正月尾，于节甫惊蛰。云气作冥晦，气候变寒涩。日中仅得止，性命危若拾。纷然方寸乱，魂干久不集。官期幸未迫，安用苦汲汲。官兵勇贪程，一震当少戢。何如彼居民，生不出井邑。吾田虽旷瘠，饘粥粗可给。劳生嘿自慨，茅舍行且葺。"},
{"poem_name": "赠王文冕", "poem_id": "jingzhe_328371", "poem_class": "惊蛰", "poet_dynasty": "明朝", "poet": "史鉴", "poem": "少怀四方志，乘时远游嬉。西经宜兴市，落魄无人知。夫君何自喜，枉驾与之归。华灯坐良夜，高人露中怀。古今无穷变，亹亹解人颐。雷惊蛰斯启，钟鸣霜乃飞。相知苦不久，旋复成乖离。出门即长路，驱车独栖栖。浮云蔽关山，洪流带邦畿。可望不可亲，悠悠劳我思。秋兰抱幽香，寒松挺孤枝。芳华信能保，应无迟暮悲。"},
{"poem_name": "秦楼月·浮云集", "poem_id": "jingzhe_25882", "poem_class": "惊蛰", "poet_dynasty": "宋朝", "poet": "范成大", "poem": "浮云集，轻雷隐隐初惊蛰。初惊蛰。鹁鸠鸣怒，绿杨风急。玉炉烟重香罗浥，拂墙浓杏燕支湿。燕支湿。花梢缺处，画楼人立。"},
{"poem_name": "修石山", "poem_id": "jingzhe_40410", "poem_class": "惊蛰", "poet_dynasty": "元朝", "poet": "方回", "poem": "土山未甚正，有石亦颇欹。方矩一再度，夙具锸与箕。晨兴命工徒，将一大治之。扫砾斫枯卉，拥泥护芳荑。春雷已惊蛰，犹以寒自疑。蚯蚓缩未动，虾蟆僵如痴。此役彼不安，慈悯其忍为。复有蜈松蝎，壤发难迅驰。仆夫听使去，梃杵肯遽施。至所谓蛇者，众怒争剪夷。赤练稍宛转，碎首忽若糜。人迹不至处，掷出园外篱。天地主生育，乳孕无穷期。何土草不茂，何水鱼不滋。毒堇及淫蜮，赋物曷至兹。峥嵘不能亩，蜗蚁千万斯。凶恶如此辈，均受亭毒私。理有不可晓，颜跖同世时。閒居理花蕊，娱心聊自怡。小小事兴作，虫豸关安危。何况大骚动，疮痏良可知。诛恶亦一快，感慨因成诗。"},
{"poem_name": "卢□□尹宜兴秩满以兵乱久寓无锡今知昆山州", "poem_id": "jingzhe_205980", "poem_class": "惊蛰", "poet_dynasty": "元朝", "poet": "谢应芳", "poem": "我思阳羡茶，初生如粟粒。州人岁入贡，雷霆未惊蛰。天荒地老今十年，春归又闻啼杜鹃。山中灵草化榛棘，白蛇何处藏蜿蜒。玉川先生一寸铁，欲刳妖蟆救明月。丹霄路断肝肠热，还忆茶瓯饮冰雪。我思惠山泉，泠然响鸣琴。瓶罂走千里，煮茗清人心。向来劫火炎锡谷，神焦鬼烂猿猱哭。池边橢石亦灰飞，此水依然泻寒玉。若人饮泉五六年，一襟清气清于泉。好为吴侬洗烦热，乘风归报蓬莱仙。"},
{"poem_name": "清溪松阴图", "poem_id": "jingzhe_102642", "poem_class": "惊蛰", "poet_dynasty": "明朝", "poet": "唐寅", "poem": "长松百尺荫清溪，倒影波间势转低。恰似春雷未惊蛰，髯龙头角暂皤泥。"},
{"poem_name": "蚊雷", "poem_id": "jingzhe_328117", "poem_class": "惊蛰", "poet_dynasty": "宋朝", "poet": "赵时韶", "poem": "朝来伏地悄无声，入夜轰轰屋底鸣。堪笑不能惊蛰户，空将胡蝶梦魂惊。"},
{"poem_name": "菩萨蛮·春愁一段来无影", "poem_id": "jingzhe_197306", "poem_class": "惊蛰", "poet_dynasty": "宋朝", "poet": "萧汉杰", "poem": "春愁一段来无影。著人似醉昏难醒。烟雨湿阑干。杏花惊蛰寒。唾壶敲欲破。绝叫凭谁和。今夜欠添衣。那人知不知。"},
{"poem_name": "有怀正仲还雁峰诗", "poem_id": "jingzhe_130368", "poem_class": "惊蛰", "poet_dynasty": "宋朝", "poet": "舒岳祥", "poem": "松声夜半如倾瀑，忆坐西斋共不眠。一鼓轻雷惊蛰后，细筛微雨落梅天。临流欲渡还休笑，送客归来始惘然。掩卷有谁知此意，一窗新绿待啼鹃。"},
{"poem_name": "蕃厘观感琼花", "poem_id": "jingzhe_297339", "poem_class": "惊蛰", "poet_dynasty": "宋朝", "poet": "宋无", "poem": "后土祠南裔，坤维婚室家。国封严典礼，宫祀尚褒嘉。不是神灵异，焉能眷迩遐。应须有玉女，到此赏琼葩。丽服从空降，明妆倚日斜。同挥五云扇，共驻七香车。月录羞调粉，风姨罢散花。青童迦绺节，金母屏彤霞。故事唐时盛，佳名数代夸。尘根虽下界，天意在中华。雪襄珑部巧，冰销刻镂瑕。人间惟独尔，地上更何加。万葩殊寥落，群芳避艳邪。玫瑰诚执御，芍药等泥沙。圣运俄惊辍，兵强忽肆拿。外讹难核实，真雁遂真牙。雷雨还惊蛰，潜藏重发牙。帝枝微旧崛，新叶漫荣荂。尤品终芜没，珍不逐水涯。两朝成草莽，九斋杂龙蛇。古殿兰旗暗，残记桂煅賖。警颜愁想像，珠树绝骄奢。寂寞无双誉，徘徊但自嗟。八仙聊免俗，消得实栏遮。"},
{"poem_name": "游景仁东园", "poem_id": "jingzhe_82760", "poem_class": "惊蛰", "poet_dynasty": "宋朝", "poet": "苏辙", "poem": "新春甫惊蛰，草木犹未知。高人静无事，颇怪春来迟。肩舆出东郊，轻裘试朝曦。百草招生意，乔松解寒姿，尺书招友生，冠盖溢通逵。人生瞬息间，幸此休暇时。浊酒论浮蚁，嘉蔬荐柔荑。春来莫嫌早，春去恐莫追。公卿多王事，田野遂我私。松筠自拥蔽，里巷得游嬉。邻家并侯伯，朱门掩芳菲。畦花被锦绣，庭桧森旌旗。华堂绚金碧，叠观凝烟霏。仿佛象宫禁，萧条远喧卑。徐行日一至，何异已有之。都城闭门早，众客纷将归。垂杨返照下，归骑红尘飞。但卜永日欢，未与清夜期。人散众嚣绝，庭空星斗垂。安眠万物外，高世良在兹。"},
{"poem_name": "燕居十六首·冬月不启壁", "poem_id": "jingzhe_295867", "poem_class": "惊蛰", "poet_dynasty": "宋朝", "poet": "彭龟年", "poem": "冬月不启壁，深虑惊蛰虫。物方全性命，如我爱吾宫。"},
{"poem_name": "冬至日闻雷", "poem_id": "jingzhe_183163", "poem_class": "惊蛰", "poet_dynasty": "宋朝", "poet": "杨时", "poem": "土圭日已南，百年生有期。新阳潜地脉，惨惨群阴微。尚觉云气昏，严飚弄寒威。狂雷与骤雨，奔逐如喧鼙。百虫误惊蛰，生理亦已亏。向晚怒声息，散雪交余辉。凌寒山驿孤，持盃空自疑。"},
{"poem_name": "游玉泉·坡陀石上大绅垂", "poem_id": "jingzhe_168759", "poem_class": "惊蛰", "poet_dynasty": "宋朝", "poet": "朱翌", "poem": "坡陀石上大绅垂，踞石跏趺世虑微。奉引有春扶屐去，送归生月带星稀。一时花木助欢笑，四雇风云入指挥。是日乃书惊蛰节，鸣蛙已傍小池归。"},
{"poem_name": "闻蛙", "poem_id": "jingzhe_70559", "poem_class": "惊蛰", "poet_dynasty": "宋朝", "poet": "赵蕃", "poem": "惊蛰已数日，闻蛙初此时。能如喜风月，不必问官私。"},
{"poem_name": "夜闻警", "poem_id": "jingzhe_288512", "poem_class": "惊蛰", "poet_dynasty": "宋朝", "poet": "吴可", "poem": "几年官军破郡邑，远客孤村谁脱急。卧听邻鸡三鼓鸣，流言敌骑一宵及。抱衾携幼强趋走，复岭重山且深入。为闻北人畏和暖，安得如今便惊蛰。长秋南奔苦岚瘴，翠华连巡犯卑湿。顾我飘零岂足念，注目寒江忘久立。"},
{"poem_name": "次韵酬昌秋侠见贶之句", "poem_id": "jingzhe_148272", "poem_class": "惊蛰", "poet_dynasty": "宋朝", "poet": "孔武仲", "poem": "读君诗句骨毛寒，直恐吟来得意难。划若震雷惊蛰户，烂如奎宿照云端。锋芒剸截昆山玉，意气腾凌大海澜。欲识词源最清处，露珠新滴水精盘。"},
{"poem_name": "安济桥", "poem_id": "jingzhe_286557", "poem_class": "惊蛰", "poet_dynasty": "宋朝", "poet": "杜德源", "poem": "驾石飞梁尽一虹，苍龙惊蛰背磨空。坦途箭直千人过，驿使驰驱万国通。云吐月轮高拱北，雨添春色去朝东。休夸世俗遗仙迹，自古神丁役此工。"},
{"poem_name": "夜泛洞庭寻裴侍御清酌", "poem_id": "rensheng_4682", "poem_class": "人生", "poet_dynasty": "唐朝", "poet": "李白", "poem": "日晚湘水绿，孤舟无端倪。明湖涨秋月，独泛巴陵西。过憩裴逸人，岩居陵丹梯。抱琴出深竹，为我弹鹍鸡。曲尽酒亦倾，北窗醉如泥。人生且行乐，何必组与珪。"},
{"poem_name": "夜行船·百岁光阴百", "poem_id": "rensheng_13940", "poem_class": "人生", "poet_dynasty": "元朝", "poet": "马致远", "poem": "百岁光阴百岁光阴一梦蝶，重回首往事堪嗟。今日春来，明朝花谢，急罚盏夜阑灯灭。【乔木查】想秦宫汉阙，都做了蓑草牛羊野，不恁么渔樵没话说。纵荒坟横断碑，不辨龙蛇。【庆宣和】投至狐踪与兔穴，多少豪杰。鼎足虽坚半腰里折，魏耶？晋耶？【落梅风】天教你富，莫太奢，没多时好天良夜。富家儿更做道你心似铁，争辜负了锦堂风月。【风入松】眼前红日又西斜，疾似下坡车。不争镜里添白雪，上床与鞋履相别。休笑巢鸠计拙，葫芦提一向装呆。【拨不断】利名竭，是非绝。红尘不向门前惹。绿树偏宜屋角遮。青山正补墙头缺，更那堪竹篱茅舍。【离亭宴煞】蛩吟罢一觉才宁贴，鸡鸣时万事无休歇。何年是彻？看密匝匝蚁排兵，乱纷纷蜂酿蜜，急攘攘蝇争血。裴公绿野堂，陶令白莲社，爱秋来时那些：和露摘黄花，带霜烹紫蟹，煮酒烧红叶。想人生有限杯，浑几个重阳节？人问我顽童记者：便北海探吾来，道东篱醉了也。"},
{"poem_name": "惜时", "poem_id": "rensheng_185693", "poem_class": "人生", "poem": "三春花事早，为花须及早。花开有落时，人生容易老。"},
{"poem_name": "骤雨打新荷·绿叶阴浓", "poem_id": "rensheng_1204", "poem_class": "人生", "poet_dynasty": "元朝", "poet": "元好问", "poem": "绿叶阴浓，遍池亭水阁，偏趁凉多。海榴初绽，朵朵簇红罗。乳燕雏莺弄语，对高柳鸣蝉相和。骤雨过，似琼珠乱撒，打遍新荷。人生百年有几，念良辰美景，休放虚过。穷通前定，何用苦张罗。命友邀宾玩赏，对芳樽，浅酌低歌。且酩酊，任他两轮日月，来往如梭。"},
{"poem_name": "西江月·贪数明朝重九", "poem_id": "rensheng_12258", "poem_class": "人生", "poet_dynasty": "宋朝", "poet": "辛弃疾", "poem": "贪数明朝重九。不知过了中秋。人生有得许多愁。惟有黄花如旧。万象亭中＿酒。九江阁上扶头。城鸦唤我醉归休。细雨斜风时候。"},
{"poem_name": "行路难", "poem_id": "rensheng_12049", "poem_class": "人生", "poet_dynasty": "唐朝", "poet": "卢照邻", "poem": "君不见长安城北渭桥边，枯木横槎卧古田。昔日含红复含紫，常时留雾亦留烟。春景春风花似雪，香车玉舆恒阗咽。若个游人不竞襻，若个倡家不来折。倡家宝袜蛟龙帔，公子银鞍千万骑。黄莺一向花娇春，两两三三将子戏。千尺长条百尺枝，丹桂青榆相蔽亏。珊瑚叶上鸳鸯鸟，凤凰巢里雏鹓儿。巢倾枝折凤归去，条枯叶落狂风吹。一朝零落无人问，万古摧残君炬知？人生贵贱无终始，倏忽须臾难久恃。谁家能驻西山日？谁家能堰东流水？汉家陵树满秦川，行来行去尺哀怜。自昔公卿二千石，咸拟荣华一万年。不见朱唇将白貌，惟闻素棘与黄泉。金貂有时须换酒，玉尘但摇莫计钱。寄言坐客神仙署，一生一死交情处。苍龙阙下君不来，白鹤山前我应去。云间海上邈难期，赤心会合在何时？但愿尧年一百万，长作巢由也不辞！"},
{"poem_name": "西江月·世事一场大梦", "poem_id": "rensheng_9957", "poem_class": "人生", "poet_dynasty": "宋朝", "poet": "苏轼", "poem": "世事一场大梦，人生几度秋凉？夜来风叶已鸣廊，看取眉头鬓上。酒贱常愁客少，月明多被云妨。中秋谁与共孤光，把盏凄然北望。"},
{"poem_name": "长歌行", "poem_id": "rensheng_7335", "poem_class": "人生", "poet_dynasty": "唐朝", "poet": "王昌龄", "poem": "旷野饶悲风，飕飕黄蒿草。系马倚白杨，谁知我怀抱。所是同袍者，相逢尽衰老。北登汉家陵，南望长安道。下有枯树根，上有鼯鼠窠。高皇子孙尽，千载无人过。宝玉频发掘，精灵其奈何。人生须达命，有酒且长歌。"},
{"poem_name": "醉后", "poem_id": "rensheng_10620", "poem_class": "人生", "poet_dynasty": "唐朝", "poet": "韩愈", "poem": "煌煌东方星，奈此众客醉。初喧或忿争，中静杂嘲戏。淋漓身上衣，颠倒笔下字。人生如此少，酒贱且勤置。"},
{"poem_name": "洞庭湖", "poem_id": "rensheng_15416", "poem_class": "人生", "poet_dynasty": "唐朝", "poet": "元稹", "poem": "人生除泛海，便到洞庭波。驾浪沉西日，吞空接曙河。虞巡竟安在，轩乐讵曾过。唯有君山下，狂风万古多。"},
{"poem_name": "玉楼春·尊前拟把归期说", "poem_id": "rensheng_1623", "poem_class": "人生", "poet_dynasty": "宋朝", "poet": "欧阳修", "poem": "尊前拟把归期说，欲语春容先惨咽。人生自是有情痴，此恨不关风与月。离歌且莫翻新阕，一曲能教肠寸结。直须看尽洛城花，始共春风容易别。"},
{"poem_name": "感时", "poem_id": "rensheng_8115", "poem_class": "人生", "poet_dynasty": "唐朝", "poet": "白居易", "poem": "朝见日上天，暮见日入地。不觉明镜中，忽年三十四。勿言身未老，冉冉行将至。白发虽未生，朱颜已先悴。人生讵几何，在世犹如寄。虽有七十期，十人无一二。今我犹未悟，往往不适意。胡为方寸间，不贮浩然气。贫贱非不恶，道在何足避。富贵非不爱，时来当自致。所以达人心，外物不能累。唯当饮美酒，终日陶陶醉。斯言胜金玉，佩服无失坠。"},
{"poem_name": "偈颂二十一首·四达皇皇", "poem_id": "yingwu_167569", "poem_class": "鹦鹉", "poet_dynasty": "宋朝", "poet": "释智愚", "poem": "四达皇皇，无边无表，因甚有新有旧。会得此去汉阳不远，不然黄鹤楼前鹦鹉洲。"},
{"poem_name": "太湖秋晚·黄鹤楼中月白", "poem_id": "yingwu_173332", "poem_class": "鹦鹉", "poet_dynasty": "宋朝", "poet": "章甫", "poem": "黄鹤楼中月白，鹦鹉洲前水流。更有何人吹笛，空余春草关愁。"},
{"poem_name": "梦武昌", "poem_id": "yingwu_192108", "poem_class": "鹦鹉", "poet_dynasty": "元朝", "poet": "揭傒斯", "poem": "黄鹤楼前鹦鹉洲，梦中浑似昔时游。苍山斜入三湘路，落日平铺七泽流。鼓角沈雄遥动地，帆樯高下乱维舟。故人虽在多分散，独向南池看白鸥。"},
{"poem_name": "吊祢正平", "poem_id": "yingwu_133075", "poem_class": "鹦鹉", "poet_dynasty": "宋朝", "poet": "王炎", "poem": "曹瞒忍杀杨德祖，不敢复害祢正平。区区黄祖雀鼠辈，乃以嬉笑生五兵。才虽可爱亦可忌，人间险过羊肠路。不锄骄气祸之媒，祖也不仁衡未智。黄鹤楼前江水平，鹦鹉洲边春草青。凭君酹酒吊孤冢，古来贤哲非贪生。"},
{"poem_name": "题董亨道八景图", "poem_id": "yingwu_112837", "poem_class": "鹦鹉", "poet_dynasty": "宋朝", "poet": "楼钥", "poem": "钱塘怒涛天下无，谁将尺纸为新图。贺家湖上如镜净，屡向烟波逢钓徒。彩虹横卧吴淞上，洞庭一螺浮具区。亦曾泛舟彭蠡湖，插立千剑名大孤。庐山高哉不得到，历历五老联香炉。上钟下钟夹湖口，半江清濁泾渭如。多景雄据金焦间，夕阳微照海门山。其余知名不知处，赤壁但歌前后赋。江汉至鄂始合流，黄鹤楼前鹦鹉洲。潇湘见说青如染，道林岳麓横清秋。我欲远游嗟暮齿，蝶梦翩翩漫千里。但欲绝江寻越山，归老故山吾已矣。"},
{"poem_name": "水调歌头·鲁口天下壮", "poem_id": "yingwu_191920", "poem_class": "鹦鹉", "poet_dynasty": "宋朝", "poet": "岳甫", "poem": "鲁口天下壮，襟楚带三吴。山川表里营垒，屯列拱神都。鹦鹉洲前处士，黄鹤楼中仙客，拍手试招呼。莫诵昔人句，不食武昌鱼。望樊冈，过赤壁，想雄图。寂寥霸气，应笑当日阿瞒疏。收拾周黄策略，成就孙刘基业，未信赏音无。我醉君起舞，明日隔江湖。"},
{"poem_name": "鹦鹉洲", "poem_id": "yingwu_4270", "poem_class": "鹦鹉", "poet_dynasty": "唐朝", "poet": "李白", "poem": "鹦鹉来过吴江水，江上洲传鹦鹉名。鹦鹉西飞陇山去，芳洲之树何青青。烟开兰叶香风暖，岸夹桃花锦浪生。迁客此时徒极目，长洲孤月向谁明。"},
{"poem_name": "可叹", "poem_id": "fumu_5645", "poem_class": "父母", "poet_dynasty": "唐朝", "poet": "杜甫", "poem": "天上浮云如白衣，斯须变幻如苍狗。古往今来共一时，人生万事无不有。近者抉眼去其夫，河东女儿身姓柳。丈夫正色动引经，酆城客子王季友。群书万卷常暗诵，孝经一通看在手。贫穷老瘦家卖屐，好事就之为携酒。豫章太守高帝孙，引为宾客敬颇久。闻道三年未曾语，小心恐惧闭其口。太守得之更不疑，人生反覆看亦丑。明月无瑕岂容易，紫气郁郁犹冲斗。时危可仗真豪俊，二人得置君侧否。太守顷者领山南，邦人思之比父母。王生早曾拜颜色，高山之外皆培塿。用为羲和天为成，用平水土地为厚。王也论道阻江湖，李也丞疑旷前后。死为星辰终不灭，致君尧舜焉肯朽。吾辈碌碌饱饭行，风后力牧长回首。"},
{"poem_name": "谢自然诗", "poem_id": "fumu_10604", "poem_class": "父母", "poet_dynasty": "唐朝", "poet": "韩愈", "poem": "果州南充县，寒女谢自然。童騃无所识，但闻有神仙。轻生学其术，乃在金泉山。繁华荣慕绝，父母慈爱捐。凝心感魑魅，慌惚难具言。一朝坐空室，云雾生其间。如聆笙竽韵，来自冥冥天。白日变幽晦，萧萧风景寒。檐楹暂明灭，五色光属联。观者徒倾骇，踯躅讵敢前。须臾自轻举，飘若风中烟。茫茫八纮大，影响无由缘。里胥上其事，郡守惊且叹。驱车领官吏，氓俗争相先。入门无所见，冠履同蜕蝉。皆云神仙事，灼灼信可传。余闻古夏后，象物知神奸。山林民可入，魍魉莫逢旃。逶迤不复振，后世恣欺谩。幽明纷杂乱，人鬼更相残。秦皇虽笃好，汉武洪其源。自从二主来，此祸竟连连。木石生怪变，狐狸骋妖患。莫能尽性命，安得更长延。人生处万类，知识最为贤。奈何不自信，反欲从物迁。往者不可悔，孤魂抱深冤。来者犹可诫，余言岂空文。人生有常理，男女各有伦。寒衣及饥食，在纺绩耕耘。下以保子孙，上以奉君亲。苟异于此道，皆为弃其身。噫乎彼寒女，永托异物群。感伤遂成诗，昧者宜书绅。"},
{"poem_name": "锦树行", "poem_id": "fumu_6030", "poem_class": "父母", "poet_dynasty": "唐朝", "poet": "杜甫", "poem": "今日苦短昨日休，岁云暮矣增离忧。霜凋碧树待锦树。万壑东逝无停留。荒戍之城石色古，东郭老人住青丘。飞书白帝营斗粟，琴瑟几杖柴门幽。青草萋萋尽枯死，天马跂足随牦牛。自古圣贤多薄命，奸雄恶少皆封侯。故国三年一消息。终南渭水寒悠悠。五陵豪贵反颠倒，乡里小儿狐白裘。生男堕地要膂力，一生富贵倾邦国。莫愁父母少黄金，天下风尘儿亦得。"},
{"poem_name": "白马篇", "poem_id": "fumu_135", "poem_class": "父母", "poet_dynasty": "三国", "poet": "曹植", "poem": "白马饰金羁，连翩西北驰。借问谁家子，幽并游侠儿。少小去乡邑，扬声沙漠垂。宿昔秉良弓，楛矢何参差。控弦破左的，右发摧月支。仰手接飞猱，俯身散马蹄。狡捷过猴猿，勇剽若豹螭。边城多警急，虏骑数迁移。羽檄从北来，厉马登高堤。长驱蹈匈奴，左顾陵鲜卑。弃身锋刃端，性命安可怀？父母且不顾，何言子与妻！名编壮士籍，不得中顾私。捐躯赴国难，视死忽如归！"},
{"poem_name": "弘农公以硕德伟材屈于诬枉左官…谨献诗五十韵以毕微志", "poem_id": "fumu_4184", "poem_class": "父母", "poet_dynasty": "唐朝", "poet": "柳宗元", "poem": "知命儒为贵，时中圣所臧。处心齐宠辱，遇物任行藏。关识新安地，封传临晋乡。挺生推豹蔚，遐步仰龙骧。干有千寻竦，精闻百炼钢。茂功期舜禹，高韵状羲黄。足逸诗书囿，锋摇翰墨场。雅歌张仲德，颂祝鲁侯昌。宪府初腾价，神州转耀铓。右言盈简策，左辖备条纲。响切晨趋佩，烟浓近侍香。司仪六礼洽，论将七兵扬。合乐来仪凤，尊祠重饩羊。卿材优柱石，公器擅岩廊。峻节临衡峤，和风满豫章。人归父母育，郡得股肱良。细故谁留念，烦言肯过防。璧非真盗客，金有误持郎。龟虎休前寄，貂蝉冠旧行。训刑方命吕，理剧复推张。直用明销恶，还将道胜刚。敬逾齐国社，恩比召南棠。希怨犹逢怒，多容竞忤强。火炎侵琬琰，鹰击谬鸾凰。刻木终难对，焚芝未改芳。远迁逾桂岭，中徙滞馀杭。顾土虽怀赵，知天讵畏匡。论嫌齐物诞，骚爱远游伤。丽泽周群品，重明照万方。斗间收紫气，台上挂清光。福为深仁集，妖从盛德禳。秦民啼畎亩，周士舞康庄。采绶还垂艾，华簪更截肪。高居迁鼎邑，遥傅好书王。碧树环金谷，丹霞映上阳。留欢唱容与，要醉对清凉。故友仍同里，常僚每合堂。渊龙过许劭，冰鲤吊王祥。玉漏天门静，铜驼御路荒。涧瀍秋潋滟，嵩少暮微茫。遵渚徒云乐，冲天自不遑。降神终入辅，种德会明扬。独弃伧人国，难窥夫子墙。通家殊孔李，旧好即潘杨。世议排张挚，时情弃仲翔。不言缧绁枉，徒恨纆徽长。贾赋愁单阏，邹书怯大梁。炯心那自是，昭世懒佯狂。鸣玉机全息，怀沙事不忘。恋恩何敢死，垂泪对清湘。"},
{"poem_name": "井底引银瓶", "poem_id": "fumu_2073", "poem_class": "父母", "poet_dynasty": "唐朝", "poet": "白居易", "poem": "序：止淫奔也井底引银瓶，银瓶欲上丝绳绝。石上磨玉簪，玉簪欲成中央折。瓶沉簪折知奈何？似妾今朝与君别。忆昔在家为女时，人言举动有殊姿。婵娟两鬓秋蝉翼，宛转双蛾远山色。笑随戏伴后园中，此时与君未相识。妾弄青梅凭短墙，君骑白马傍垂杨。墙头马上遥相顾，一见知君即断肠。知君断肠共君语，君指南山松柏树。感君松柏化为心，暗合双鬟逐君去。到君家舍五六年，君家大人频有言。聘则为妻奔是妾，不堪主祀奉苹蘩。终知君家不可住，其奈出门无去处。岂无父母在高堂？亦有亲情满故乡。潜来更不通消息，今日悲羞归不得。为君一日恩，误妾百年身。寄言痴小人家女，慎勿将身轻许人！"},
{"poem_name": "赠友五首", "poem_id": "fumu_8295", "poem_class": "父母", "poet_dynasty": "唐朝", "poet": "白居易", "poem": "一年十二月，每月有常令。君出臣奉行，谓之握金镜。由兹六气顺，以遂万物性。时令一反常，生灵受其病。周汉德下衰，王风始不竞。又从斩晁错，诸侯益强盛。百里不同禁，四时自为政。盛夏兴土功，方春剿人命。谁能救其失，待君佐邦柄。峨峨象魏门，悬法彝伦正。银生楚山曲，金生鄱溪滨。南人弃农业，求之多苦辛。披砂复凿石，矻矻无冬春。手足尽皴胝，爱利不爱身。畬田既慵斫，稻田亦懒耘。相携作游手，皆道求金银。毕竟金与银，何殊泥与尘。且非衣食物，不济饥寒人。弃本以趋末，日富而岁贫。所以先圣王，弃藏不为珍。谁能反古风，待君秉国钧。捐金复抵璧，勿使劳生民。私家无钱炉，平地无铜山。胡为秋夏税，岁岁输铜钱。钱力日已重，农力日已殚。贱粜粟与麦，贱贸丝与绵。岁暮衣食尽，焉得无饥寒。吾闻国之初，有制垂不刊。庸必算丁口，租必计桑田。不求土所无，不强人所难。量入以为出，上足下亦安。兵兴一变法，兵息遂不还。使我农桑人，憔悴畎亩间。谁能革此弊，待君秉利权。复彼租庸法，令如贞观年。京师四方则，王化之本根。长吏久于政，然后风教敦。如何尹京者，迁次不逡巡。请君屈指数，十年十五人。科条日相矫，吏力亦已勤。宽猛政不一，民心安得淳。九州雍为首，群牧之所遵。天下率如此，何以安吾民。谁能变此法，待君赞弥纶。慎择循良吏，令其长子孙。三十男有室，二十女有归。近代多离乱，婚姻多过期。嫁娶既不早，生育常苦迟。儿女未成人，父母已衰羸。凡人贵达日，多在长大时。欲报亲不待，孝心无所施。哀哉三牲养，少得及庭闱。惜哉万钟粟，多用饱妻儿。谁能正婚礼，待君张国维。庶使孝子心，皆无风树悲。"},
{"poem_name": "游溧阳北湖亭望瓦屋山怀古赠同旅 / 赠孟浩然", "poem_id": "qiufeng_4435", "poem_class": "秋风", "poet_dynasty": "唐朝", "poet": "李白", "poem": "朝登北湖亭，遥望瓦屋山。天清白露下，始觉秋风还。游子托主人，仰观眉睫间。目色送飞鸿，邈然不可攀。长吁相劝勉，何事来吴关？闻有贞义女，振穷溧水湾。清光了在眼，白日如披颜。高坟五六墩，崒兀栖猛虎。遗迹翳九泉，芳名动千古。子胥昔乞食，此女倾壶浆。运开展宿愤，入楚鞭平王。凛冽天地间，闻名若怀霜。壮夫或未达，十步九太行。与君拂衣去，万里同翱翔。"},
{"poem_name": "送新茶与俞尉", "poem_id": "fumu_71149", "poem_class": "父母", "poet_dynasty": "宋朝", "poet": "赵蕃", "poem": "山居每啜社前香，及是清明茶政尝。叹我白头无母遗，一杯持与供高堂。"},
{"poem_name": "亡妻王氏墓志铭", "poem_id": "fumu_2362", "poem_class": "父母", "poet_dynasty": "宋朝", "poet": "苏轼", "poem": "治平二年五月丁亥①，赵郡苏轼之妻王氏卒于京师②。六月甲午③，殡于京城之西④。其明年六月壬午⑤，葬于眉之东北彭山县安镇乡可龙里⑥，先君、先夫人墓之西北八步。轼铭其墓曰：君讳弗，眉之青神人，乡贡进士方之女。生十有六年而归于轼，有子迈。君之未嫁，事父母；既嫁，事吾先君先夫人⑦，皆以谨肃闻。其始，未尝自言其知书也。见轼读书，则终日不去，亦不知其能通也。其后，轼有所忘，君辄能记之。问其他书，则皆略知之，由是始知其敏而静也。从轼官于凤翔。轼有所为于外，君未尝不问知其详。曰：“子去亲远，不可以不慎。”日以先君之所以戒轼者相语也。轼与客言于外，君立屏间听之，退必反覆其言，曰：“某人也，言辄持两端，惟子意之所向，子何用与是人言。”有来求与轼亲厚甚者，君曰：“恐不能久，其与人锐，其去人必速。”已而果然。将死之岁，其言多可听，类有识者。其死也，盖年二十有七而已。始死，先君命轼曰：“妇从汝于艰难，不可忘也。他日，汝必葬诸其姑之侧。”未期年而先君没，轼谨以遗令葬之，铭曰：君得从先夫人于九泉，余不能。呜呼哀哉！余永无所依怙。君虽没，其有与为妇何伤乎。呜呼哀哉！"},
{"poem_name": "和微之诗二十三首·和除夜作", "poem_id": "fumu_9173", "poem_class": "父母", "poet_dynasty": "唐朝", "poet": "白居易", "poem": "君赋此诗夜，穷阴岁之馀。我和此诗日，微和春之初。老知颜状改，病觉肢体虚。头上毛发短，口中牙齿疏。一落老病界，难逃生死墟。况此促促世，与君多索居。君在浙江东，荣驾方伯舆。我在魏阙下，谬乘大夫车。妻孥常各饱，奴婢亦盈庐。唯是利人事，比君全不如。我统十郎官，君领百吏胥。我掌四曹局，君管十乡闾。君为父母君，大惠在资储。我为刀笔吏，小恶乃诛锄。君提七郡籍，我按三尺书。俱已佩金印，尝同趋玉除。外宠信非薄，中怀何不摅。恩光未报答，日月空居诸。磊落尝许君，跼促应笑予。所以自知分，欲先歌归欤。"},
{"poem_name": "点绛唇·高柳蝉嘶", "poem_id": "qiufeng_187323", "poem_class": "秋风", "poet_dynasty": "宋朝", "poet": "汪藻", "poem": "高柳蝉嘶，采菱歌断秋风起。晚云如髻，湖上山横翠。帘卷西楼，过雨凉生袂。天如水，画楼十二，有个人同倚。"},
{"poem_name": "赠少年", "poem_id": "qiufeng_408", "poem_class": "秋风", "poet_dynasty": "唐朝", "poet": "温庭筠", "poem": "江海相逢客恨多，秋风叶下洞庭波。酒酣夜别淮阴市，月照高楼一曲歌。"},
{"poem_name": "寄题张宗玉窗下庐山", "poem_id": "qiufeng_230763", "poem_class": "秋风", "poet_dynasty": "宋朝", "poet": "许月卿", "poem": "庐山移到龙溪东，两壁生云无数峰。梦与文渊三峡水，共参金露九秋风。万山恍对凝尘榻，五老仝携入室筇。更问濂溪风共月，又移窗下到脑中。"},
{"poem_name": "立秋日悲怀", "poem_id": "qiufeng_34293", "poem_class": "秋风", "poet_dynasty": "唐朝", "poet": "令狐楚", "poem": "清晓上高台，秋风今日来。又添新节恨，犹抱故年哀。泪岂挥能尽，泉终闭不开。更伤春月过，私服示无缞。"},
{"poem_name": "春晚村居杂赋绝句·作堤蜿蜿六百尺", "poem_id": "qiufeng_54763", "poem_class": "秋风", "poet_dynasty": "宋朝", "poet": "陆游", "poem": "作堤蜿蜿六百尺，西崦东村成一家。春雨乍晴桑吐叶，秋风初冷稻吹花。"},
{"poem_name": "鶗鴂吟", "poem_id": "qiufeng_3850", "poem_class": "秋风", "poet_dynasty": "唐朝", "poet": "刘禹锡", "poem": "朝阳有鸣凤，不闻千万祀。鶗鴂催众芳，晨间先入耳。秋风白露晞，从是尔啼时。如何上春日，唧唧满庭飞。"},
{"poem_name": "出门行", "poem_id": "qiufeng_7055", "poem_class": "秋风", "poet_dynasty": "唐朝", "poet": "孟郊", "poem": "长河悠悠去无极，百龄同此可叹息。秋风白露沾人衣，壮心凋落夺颜色。少年出门将诉谁，川无梁兮路无岐。一闻陌上苦寒奏，使我伫立惊且悲。君今得意厌粱肉，岂复念我贫贱时。海风萧萧天雨霜，穷愁独坐夜何长。驱车旧忆太行险，始知游子悲故乡。美人相思隔天阙，长望云端不可越。手持琅玕欲有赠，爱而不见心断绝。南山峨峨白石烂，碧海之波浩漫漫。参辰出没不相待，我欲横天无羽翰。"},
{"poem_name": "送陆判官往琵琶峡", "poem_id": "qiufeng_4463", "poem_class": "秋风", "poet_dynasty": "唐朝", "poet": "李白", "poem": "水国秋风夜，殊非远别时。长安如梦里，何日是归期。"},
{"poem_name": "秋望", "poem_id": "qiufeng_35719", "poem_class": "秋风", "poet_dynasty": "明朝", "poet": "李梦阳", "poem": "黄河水绕汉宫墙，河上秋风雁几行。客子过壕追野马，将军弢箭射天狼。黄尘古渡迷飞挽，白月横空冷战场。闻道朔方多勇略，只今谁是郭汾阳。"},
{"poem_name": "和王奭秋夜有所思", "poem_id": "qiufeng_12126", "poem_class": "秋风", "poet_dynasty": "唐朝", "poet": "卢照邻", "poem": "寂寂南轩夜，悠然怀所知。长河落雁苑，明月下鲸池。凤台有清曲，此曲何人吹。丹唇间玉齿，妙响入云涯。穷巷秋风叶，空庭寒露枝。劳歌欲有和，星鬓已将垂。"},
{"poem_name": "初秋梦故山觉而有作·杜宇真吾交", "poem_id": "qiufeng_53787", "poem_class": "秋风", "poet_dynasty": "宋朝", "poet": "陆游", "poem": "杜宇真吾交，劝去恨不速。忠告输肝肺，厚意均骨肉。陋哉鹧鸪语，揣我贫念禄。竹鸡更鄙浅，泥淖忧车轴。秋风严濑清，春雨戴溪绿。行矣勿复疑，照影巾一幅。"},
{"poem_name": "野步", "poem_id": "qiufeng_186777", "poem_class": "秋风", "poet_dynasty": "清朝", "poet": "赵翼", "poem": "峭寒催换木棉裘，倚杖郊原作近游。最是秋风管闲事，红他枫叶白人头。"},
{"poem_name": "春日杂兴五首·料峭寒犹薄", "poem_id": "jingzhe_273355", "poem_class": "惊蛰", "poet_dynasty": "宋朝", "poet": "陈棣", "poem": "料峭寒犹薄，阴云带晚烟。雨催惊蛰候，风作勒花开。日永消香篆，愁浓逼酒船。为君借余景，收拾赋新篇。"},
{"poem_name": "骤雨", "poem_id": "jingzhe_150829", "poem_class": "惊蛰", "poet_dynasty": "宋朝", "poet": "陆文圭", "poem": "绛帐虚堂设，檐牙雨骤倾。已过惊蛰日，未听候虫声。向晚飞蚊出，偏工傍耳鸣。山灵戏穷士，邀喝夜相迎。"},
{"poem_name": "奉和御製中和", "poem_id": "jingzhe_155729", "poem_class": "惊蛰", "poet_dynasty": "宋朝", "poet": "杨亿", "poem": "佳节更春晦，长标令甲名。天渊摇绿浪，仙杏吐丹荣。连皷将惊蛰，高枝已变莺。云谣传下土，汉曲被新声。"},
{"poem_name": "菩萨蛮·水精帘里颇黎枕", "poem_id": "dayan_13410", "poem_class": "大雁", "poet_dynasty": "唐朝", "poet": "温庭筠", "poem": "水精帘里颇黎枕，暖香惹梦鸳鸯锦。江上柳如烟，雁飞残月天。藕丝秋色浅，人胜参差剪。双鬓隔香红，玉钗头上风。"},
{"poem_name": "寒食前三日野步乌龙山中石上往往多新芽手撷", "poem_id": "jingzhe_151819", "poem_class": "惊蛰", "poet_dynasty": "宋朝", "poet": "张栻", "poem": "披云得新腴，煮泉听松风。香永味自真，不与余品同。悠然泊莫留，归来隐疎钟。念昔湘滨游，年年撷芳丛。迟日照高岭，新雷惊蛰龙。落硙快先啜，鼓复欣策功。夜灯紫筠窗，香生编简中。谁与共此乐，臭味有邻翁。朅来七里城，日月转飞蓬。山川岂不好，予忧日忡忡。酌此差自慰，思君复无穷。"},
{"poem_name": "魏倅同杜仲高游黄龙洞次韵", "poem_id": "jingzhe_133340", "poem_class": "惊蛰", "poet_dynasty": "宋朝", "poet": "王炎", "poem": "风流别驾临苕溪，行厨携客寻幽奇。五湖浩荡三江永，绿净不知凡几顷。凭高纵望心目开，便可一倾三百杯。疑与尘寰不同宇，弹压风光须妙语。只恐挥毫惊蛰龙，金相玉质音玲珑。"},
{"poem_name": "李君贶借示其祖西台学士草圣并书帖一编二轴", "poem_id": "jingzhe_78686", "poem_class": "惊蛰", "poet_dynasty": "宋朝", "poet": "黄庭坚", "poem": "当时高蹈翰墨场，江南李氏洛下杨。二人殁後数来者，西台唯有尚书郎。篆科草圣凡几家，奄有汉魏跨两唐。纸摹石镂见彷佛，曾未得似君家藏。侧厘数幅冰不及，字体欹倾墨犹湿。明窗棐几开卷看，坐客失床皆起立。新春一声雷未闻，何得龙蛇已惊蛰。仲将伯英无後尘，迩来此公下笔亲。使之早出见李卫，不独右军能逼人。枯林栖鸦满僧院，秀句争传两京遍。文工墨妙九原荒，伊洛气象今凄凉。夜光入手爱不得，还君复入古锦囊。此後临池无笔法，时时梦到君书堂。"},
{"poem_name": "墨竹三首·其三", "poem_id": "jingzhe_264001", "poem_class": "惊蛰", "poet_dynasty": "宋朝", "poet": "庞铸", "poem": "千梢万叶玉玲珑，枯槁丛边绿转浓。待得春雷惊蛰起，此中应有葛陂龙。"},
{"poem_name": "新笋出林为风所折", "poem_id": "jingzhe_366911", "poem_class": "惊蛰", "poet_dynasty": "明朝", "poet": "朱诚泳", "poem": "箨龙惊蛰出墙东，一夜寒声满地空。造化未应偏妒物，锦绷初脱不禁风。"},
{"poem_name": "冬夜观树影", "poem_id": "jingzhe_107661", "poem_class": "惊蛰", "poet_dynasty": "明朝", "poet": "邵宝", "poem": "月树影在地，横斜复横斜。谁为水墨画，老笔全无华。又如春雷动，初惊蛰龙蛇。因之得篆法，锥铁行平沙。海云漾双玕，江风落孤楂。玄冬万景瑀，嘉此独咨嗟。他宵有繁阴，莫向时人夸。"},
{"poem_name": "城下种竹今春极有佳笋", "poem_id": "jingzhe_259326", "poem_class": "惊蛰", "poet_dynasty": "宋朝", "poet": "刘敞", "poem": "环城密筱旧檀栾，春笋新成几万竿。池上龙蛇惊蛰起，军中矛戟绕营看。乌啼窈窈千重碧，风过萧萧五月寒。缓带轻裘容自暇，屦綦多向此林端。"},
{"poem_name": "咏廿四气诗·惊蛰二月节", "poem_id": "jingzhe_153741", "poem_class": "惊蛰", "poet_dynasty": "唐朝", "poet": "元稹", "poem": "阳气初惊蛰，韶光大地周。桃花开蜀锦，鹰老化春鳩。时候争催迫，萌芽□矩修。人间务生事，耕种满田畴。"},
{"poem_name": "相见欢·林花谢了春红", "poem_id": "rensheng_2560", "poem_class": "人生", "poet_dynasty": "五代", "poet": "李煜", "poem": "林花谢了春红，太匆匆。无奈朝来寒雨晚来风。胭脂泪，相留醉，几时重。自是人生长恨水长东。"},
{"poem_name": "雨中花慢·邃院重帘何处", "poem_id": "mifeng_2754", "poem_class": "蜜蜂", "poet_dynasty": "宋朝", "poet": "苏轼", "poem": "邃院重帘何处，惹得多情，愁对风光。睡起酒阑花谢，蝶乱蜂忙。今夜何人，吹笙北岭，待月西厢。空怅望处，一株红杏，斜倚低墙。羞颜易变，傍人先觉，到处被著猜防。谁信道，些儿恩爱。无限凄凉。好事若无间阻，幽欢却是寻常。一般滋味，就中香美，除是偷尝。"},
{"poem_name": "阻隆曲寨", "poem_id": "jingzhe_350692", "poem_class": "惊蛰", "poet_dynasty": "元朝", "poet": "杨弘道", "poem": "十月雷惊蛰，黄云接地阴。冰衔丹水细，山拥武关深。濡沫思灵沼，伤弓失邓林。通途施陷阱，之子独何心。"},
{"poem_name": "落花诗", "poem_id": "mifeng_1668", "poem_class": "蜜蜂", "poet_dynasty": "明朝", "poet": "唐寅", "poem": "刹那断送十分春，富贵园林一洗贫。借问牧童应没酒，试尝梅子又生仁。若为软舞欺花旦，难保余香笑树神。料得青鞋携手伴，日高都做晏眠人。夕阳黯黯笛悠悠，一霎春风又转头。控诉欲呼天北极，胭脂都付水东流。倾盆怪雨泥三尺，绕树佳人绣半钩。颜色自来皆梦幻，一番添得镜中愁。春风百五尽须臾，花事飘零剩有无。新酒快倾杯上绿，衰颜已改镜中朱。绝缨不见偷香椽，堕溷翻成逐臭夫。身渐衰颓类如此，树和泪眼合同枯。时节蚕忙擘黑时，花枝堪赋比红儿。看来寒食春无主，飞过邻家蝶有私。纵使金钱堆北斗，难饶风雨葬西施。匡床自拂眠清昼，一缕烟茶飏鬓丝。坐看芳菲了闷中，曲教遮护屏展风。衙蜂蜜熟香粘白，梁燕巢成湿补红。国色可怜难再得，酒杯何故不教空。忍看马足车轮下，一片西飞一片东。崔徽空写镜中真，洛水难传赋里神。国色自来多命薄，桃红又见一年春。已无锦帐围金谷，漫把青鞋踏曲尘。绕树百回心语口，明年勾管是何人？天涯晻溘碧云横，社日园林紫燕轻。桃叶参差谁问渡，杏花零落忆题名。月明犬吠村中夜，雨过莺啼叶满城。人不归来春又去，与谁连臂唱盈盈？白华垂柳弄新晴，紫背浮萍细点生。三月寻芳骑凤侣，一时齐唱踏莎行。收灯院落伤栖燕，细雨楼台湿啭莺。莫问东君诉恩怨，自来春梦不分明。春朝何事默凭阑，庭草惊看露已团。花并泪丝飞点点，絮飘眼缬[xié]望漫漫。书当无意开孤愤，带有何心绾合欢。且喜残丛犹有在，好随修竹报平安。桃花净尽杏花空，开落年年约略同；自是节临三月暮，何须人恨五更风。扑檐直破帘衣碧，上砌如欺地锦红；拾向砑罗方帕里，鸳鸯一对共当中。恻恻凄凄忧自惔，花枝零落鬓丝添。周遮燕语春三月，荡漾波纹日半帘。病酒不堪朝转剧，听风且喜晚来恬。绿杨影里苍苔上，为惜残红手自拈。杨柳楼头月半规，笙歌院里夜深时。花枝灼灼难长好，漏水丁丁不肯迟。金串袖笼新藕滑，翠眉奁映小蜼垂。风情多少愁多少，百结愁肠说与谁。李态樊香忆旧游，蓬飞萍转不胜愁。一身憔悴茅柴酒，三月伤春满镜愁。爱惜难将穷袴赠，凋零似把睡鞋留。红颜春树今非昨，青草空埋土一丘。杏瓣桃须扫作堆，青春白发感衰颓。蛤蜊上市惊新味，鶗鴂[tíjué]教人再洗杯。忍唱骊歌送春去，悔将羯鼓彻明催。烂开赚我平添老，知到年来可烂开?丽色堪餐莫谩夸，一朝衰飒看伊家。昭君偏遇毛延寿，炀帝难留张丽华。深院青春空自锁，大堤红日又西斜。小桥流水闲村落，不见啼莺有犬蛙。满堂欢笑强相陪，别有愁肠日九回。时节又惊梁燕乳，铅华无奈隙驹催。香消衣带伤腰瘦，梦断辽阳没信来。门掩黄昏花落尽，牛酥且荐掌中杯。亚字城边糜鹿台，春深情况转悠哉。襞[bì]衣玉貌乘风去，对酒蓬窗带雨推。结子桃花如雨落，挟雌蝴蝶过墙来。江南多少闲庭馆，朱户依然锁绿苔。桃蹊李径谢春荣，斗酒芳心与夜争。陌上新蒭[chú]曲尘暗，墙头圆月玉盘倾。青帘巷陌无行迹，绣褶腰肢觉瘦生。莫道无情何必尔，自缘我辈正钟情。簇簇双攒出蠒[jiǎn]眉，淹淹独倚曲栏时。千年青冢空埋怨，重到玄都只赋诗。香逐马蹄归蚁垤，影和虫臂罥蛛丝。寻芳了却新年债，又见成阴子满枝。芳菲又谢一年新，能赋今无八斗陈。命薄错抛倾国色，缘轻不遇买金人。杜鹃啼血山中夜，蝴蝶游魂叶底春。色即是空空是色，欲从调御忏贪嗔。貌娇命薄两难全，莺老花残谢世缘。年长卢姬悲晚嫁，日高黄鸟唤春眠。人生自古稀七十，斗酒何论价十千。痛惜秾纤又迟暮，好烧银烛覆觥船。花落花开总属春，开时休羡落休嗔。好知青草骷髅冢，就是红楼掩面人。山屐已教休泛腊，柴车从此不须巾。仙尘佛劫同归尽，坠处何须论厕茵。催耕声里短柴门，煠[yè]兰香中雉草园。西子归湖余有井，昭君出塞尚留村。春凤院院深笼锁，细雨纷纷欲断魂。拾得残红忍抛却，也教粘向阿咸旙[fān]。旧酒新啼满袖痕，怜香惜玉此心存。可怜窗外风鸣树，辜负尊前月满轩。奔井似衔亡国恨，坠楼如报主人恩。长洲日暮生芳草，销尽江淹黯黯魂。伯劳东去燕西飞，南浦王孙怨路迷。鸟唤春休背人去，雨妆花作向隅啼。绿阴茂苑收弦管，白日长门锁婢傒。蛱蝶翻翻残梦里，曲栏纤手忆同携。青鞋布袜谢同游，粉蝶黄蜂各自愁。傍老光阴情转切，惜花心性死方休。胶洁日月无长策，酒酹荼蘼有近忧。一曲山香春寂寂,碧云暮合隔红楼。春来吓吓去匆匆，刺眼繁华转眼空，杏子单衫初脱暖，梨花深院恨多风。烧灯坐尽千金夜，对酒空思一点红。倘是东君问鱼雁，心情说在雨声中。呜呜晓角起春城，巧作东风撼地声。灯照檐花开且落，鸦栖庭树集还惊。红颜不为琴心驻，绿酒休辞盏面盈。默对镜奁[lián]闲自较，鬓丝又是一年嬴。春梦三更雁影边，香泥一尺马蹄前。难将灰酒灌新爱，只有香囊报可怜。深院料应花似霰[xiàn]，长门愁锁日如年。凭谁对却闲桃李，说与悲欢石上缘。花朵凭风着意吹，春光弃我竟如遗。五更飞梦环巫峡，九畹[wǎn]招魂费楚词。衰老形骸无昔日，凋零草木有荣时。和诗三十愁千万，肠断春风谁得知?"},
{"poem_name": "仙吕·醉中天·咏大蝴蝶", "poem_id": "mifeng_1340", "poem_class": "蜜蜂", "poet_dynasty": "元朝", "poet": "王和卿", "poem": "弹破庄周梦，两翅驾东风，三百座名园、一采一个空。谁道风流种，唬杀寻芳的蜜蜂。轻轻飞动，把卖花人搧过桥东。"},
{"poem_name": "归国谣·春欲晚", "poem_id": "mifeng_2656", "poem_class": "蜜蜂", "poet_dynasty": "唐朝", "poet": "韦庄", "poem": "春欲晚，戏蝶游蜂花烂熳。日落谢家池馆，柳丝金缕断。睡觉绿鬟风乱，画屏云雨散。闲倚博山长叹，泪流沾皓腕。"},
{"poem_name": "朱子家训", "poem_id": "fumu_1415", "poem_class": "父母", "poet_dynasty": "宋朝", "poet": "朱熹", "poem": "黎明即起，洒扫庭除，要内外整洁，既昏便息，关锁门户，必亲自检点。一粥一饭，当思来之不易；半丝半缕，恒念物力维艰。宜未雨而绸缪，毋临渴而掘井。自奉必须俭约，宴客切勿流连。器具质而洁，瓦缶胜金玉；饮食约而精，园蔬愈珍馐。勿营华屋，勿谋良田。三姑六婆，实淫盗之媒；婢美妾娇，非闺房之福。童仆勿用俊美，妻妾切忌艳妆。祖宗虽远，祭祀不可不诚；子孙虽愚，经书不可不读。居身务期质朴，教子要有义方。莫贪意外之财，莫饮过量之酒。与肩挑贸易，毋占便宜；见穷苦亲邻，须加温恤。刻薄成家，理无久享；伦常乖舛，立见消亡。兄弟叔侄，须分多润寡；长幼内外，宜法肃辞严。听妇言，乖骨肉，岂是丈夫；重资财，薄父母，不成人子。嫁女择佳婿，毋索重聘；娶媳求淑女，勿计厚奁。见富贵而生谄容者，最可耻；遇贫穷而作骄态者，贱莫甚。居家戒争讼，讼则终凶；处世戒多言，言多必失。勿恃势力而凌逼孤寡；毋贪口腹而恣杀牲禽。乖僻自是，悔误必多；颓惰自甘，家道难成。狎昵恶少，久必受其累；屈志老成，急则可相依。轻听发言，安知非人之谮诉，当忍耐三思；因事相争，焉知非我之不是，须平心暗想。施惠无念，受恩莫忘。凡事当留余地，得意不宜再往。人有喜庆，不可生妒忌心；人有祸患，不可生喜幸心。善欲人见，不是真善；恶恐人知，便是大恶。见色而起淫心，报在妻女；匿怨而用暗箭，祸延子孙。家门和顺，虽饔飧不济，亦有余欢；国课早完，即囊橐无余，自得至乐。读书志在圣贤，非徒科第；为官心存君国，岂计身家。守分安命，顺时听天。为人若此，庶乎近焉。"},
{"poem_name": "柳枝五首", "poem_id": "mifeng_4961", "poem_class": "蜜蜂", "poet_dynasty": "唐朝", "poet": "李商隐", "poem": "花房与蜜脾，蜂雄蛱蝶雌。同时不同类，那复更相思。本是丁香树，春条结始生。玉作弹棋局，中心亦不平。嘉瓜引蔓长，碧玉冰寒浆。东陵虽五色，不忍值牙香。柳枝井上蟠，莲叶浦中干。锦鳞与绣羽，水陆有伤残。画屏绣步障，物物自成双。如何湖上望，只是见鸳鸯。"},
{"poem_name": "杂诗·秋风何冽冽", "poem_id": "qiufeng_16195", "poem_class": "秋风", "poet_dynasty": "晋朝", "poet": "左思", "poem": "秋风何冽冽，白露为朝霜。柔条旦夕劲，绿叶日夜黄。明月出云崖，皦皦流素光。披轩临前庭，嗷嗷晨雁翔。高志局四海，块然守空堂。壮齿不恒居，岁暮常慨慷。"},
{"poem_name": "重赠吴国宾", "poem_id": "qiufeng_16526", "poem_class": "秋风", "poet_dynasty": "明朝", "poet": "边贡", "poem": "汉江明月照归人，万里秋风一叶身。休把客衣轻浣濯，此中犹有帝京尘。"},
{"poem_name": "幽居·横草无功负主恩", "poem_id": "qiufeng_51937", "poem_class": "秋风", "poet_dynasty": "宋朝", "poet": "陆游", "poem": "横草无功负主恩，一生强半卧衡门。蠹书身世元无憾，伏枥光阴不更论。春雨负薪兰渚市，秋风采药石帆村。更思旋籴场中麦，暖热尘埃老瓦盆。"},
{"poem_name": "寒夜怀友杂体二首", "poem_id": "qiufeng_6946", "poem_class": "秋风", "poet_dynasty": "唐朝", "poet": "王勃", "poem": "北山烟雾始茫茫，南津霜月正苍苍。秋深客思纷无已，复值征鸿中夜起。复閤重楼向浦开，秋风明月度江来。故人故情怀故宴，相望相思不相见。"},
{"poem_name": "题稚川山水", "poem_id": "qiufeng_439", "poem_class": "秋风", "poet_dynasty": "唐朝", "poet": "戴叔伦", "poem": "松下茅亭五月凉，汀沙云树晚苍苍。行人无限秋风思，隔水青山似故乡。"},
{"poem_name": "春日·春来日日困春酲", "poem_id": "guyu_51715", "poem_class": "谷雨", "poet_dynasty": "宋朝", "poet": "陆游", "poem": "春来日日困春酲，徂岁如驰得我惊。山寺馈茶知谷雨，人家插柳记清明。登阶勃窣晨鸡老，侵路纵横野草生。堪叹筋骸犹健在，强随丁壮事深耕。"},
{"poem_name": "合流值雨与曹光道饮", "poem_id": "qiufeng_76964", "poem_class": "秋风", "poet_dynasty": "宋朝", "poet": "梅尧臣", "poem": "秋风嚎衰林，秋雨阻归客。赖有故时交，举杯聊岸帻。谈兵与论文，曾不涉陈迹。必竟无所施，醉去思泉石。"},
{"poem_name": "漫兴（十首）·一身憔悴挂衣襟", "poem_id": "guyu_102836", "poem_class": "谷雨", "poet_dynasty": "明朝", "poet": "唐寅", "poem": "一身憔悴挂衣襟，半壁藤床倚树林。去日苦多休检历，知音谅少莫修琴。平康驴背驮残醉，谷雨花栏费朗吟。老向酒杯棋局畔，此生甘分不甘心。¤"},
{"poem_name": "禽言三首·其一", "poem_id": "guyu_262629", "poem_class": "谷雨", "poet_dynasty": "明朝", "poet": "郑鹏", "poem": "快快插禾，清明谷雨天气和。田中水满禾易长，转眼便是人催科。快快插禾。"},
{"poem_name": "花犯·小娉婷", "poem_id": "mifeng_1593", "poem_class": "蜜蜂", "poet_dynasty": "宋朝", "poet": "吴文英", "poem": "小娉婷，青铅素靥，蜂黄暗偷晕。翠翘敧鬓。昨夜冷中庭，月下相认。睡浓更苦凄风紧。惊回心未稳。送晓色、一壶葱篟，才知花梦谁。湘娥化作此幽芳，凌波路，古岸云沙遗恨。临砌影，寒香乱、冻梅藏韵。熏炉畔、旋移傍枕。又还见、玉人垂绀鬒。料唤赏、清华池馆，台杯须满引。"},
{"poem_name": "谷雨", "poem_id": "guyu_228714", "poem_class": "谷雨", "poet_dynasty": "宋朝", "poet": "朱槔", "poem": "天点纷林际，虚檐写梦中。明朝知谷雨，无策禁花风。石渚收机巧，烟蓑建事功。越禽牢闭口，吾道寄天公。"},
{"poem_name": "晦日寻崔戢李封", "poem_id": "mifeng_2313", "poem_class": "蜜蜂", "poet_dynasty": "唐朝", "poet": "杜甫", "poem": "朝光入瓮牖，尸寝惊敝裘。起行视天宇，春气渐和柔。兴来不暇懒，今晨梳我头。出门无所待，徒步觉自由。杖藜复恣意，免值公与侯。晚定崔李交，会心真罕俦。每过得酒倾，二宅可淹留。喜结仁里欢，况因令节求。李生园欲荒，旧竹颇修修。引客看扫除，随时成献酬。崔侯初筵色，已畏空尊愁。未知天下士，至性有此否。草牙既青出，蜂声亦暖游。思见农器陈，何当甲兵休。上古葛天民，不贻黄屋忧。至今阮籍等，熟醉为身谋。威凤高其翔，长鲸吞九洲。地轴为之翻，百川皆乱流。当歌欲一放，泪下恐莫收。浊醪有妙理，庶用慰沈浮。"},
{"poem_name": "鹧鸪天·独倚阑干昼日长", "poem_id": "mifeng_2479", "poem_class": "蜜蜂", "poet_dynasty": "宋朝", "poet": "朱淑真", "poem": "独倚阑干昼日长，纷纷蜂蝶斗轻狂。一天飞絮东风恶，满路桃花春水香。当此际，意偏长，萋萋芳草傍池塘。千钟尚欲偕春醉，幸有荼蘼与海棠。"},
{"poem_name": "花岛", "poem_id": "mifeng_10583", "poem_class": "蜜蜂", "poet_dynasty": "唐朝", "poet": "韩愈", "poem": "蜂蝶去纷纷，香风隔岸闻。欲知花岛处，水上觅红云。"},
{"poem_name": "六丑·蔷薇谢后作", "poem_id": "mifeng_1556", "poem_class": "蜜蜂", "poet_dynasty": "宋朝", "poet": "周邦彦", "poem": "正单衣试酒，怅客里、光阴虚掷。愿春暂留，春归如过翼，一去无迹。为问花何在？夜来风雨，葬楚宫倾国。钗钿堕处遗香泽，乱点桃蹊，轻翻柳陌。多情为谁追惜？但蜂媒蝶使，时叩窗隔。东园岑寂，渐蒙笼暗碧。静绕珍丛底，成叹息。长条故惹行客，似牵衣待话，别情无极。残英小、强簪巾帻。终不似一朵，钗头颤袅，向人欹侧。漂流处、莫趁潮汐。恐断红、尚有相思字，何由见得？"},
{"poem_name": "二月二日", "poem_id": "mifeng_4914", "poem_class": "蜜蜂", "poet_dynasty": "唐朝", "poet": "李商隐", "poem": "二月二日江上行，东风日暖闻吹笙。花须柳眼各无赖，紫蝶黄蜂俱有情。万里忆归元亮井，三年从事亚夫营。新滩莫悟游人意，更作风檐夜雨声。"},
{"poem_name": "水调歌头·长寿新齐", "poem_id": "mifeng_1210", "poem_class": "蜜蜂", "poet_dynasty": "元朝", "poet": "元好问", "poem": "苍烟百年木，春雨一溪花。移居白鹿东崦，家具满樵车。旧有黄牛十角，分去声得山田一曲，凉薄了生涯。一笑顾儿女，今日是山家。簿书丛，铃夜掣，鼓晨挝。人生一枕春梦，辛苦趁蜂衙。竹里蓝田山下，草阁百花潭上，千古烟霞。更看商於路，别有故侯瓜。"},
{"poem_name": "春思", "poem_id": "mifeng_95627", "poem_class": "蜜蜂", "poet_dynasty": "宋朝", "poet": "方岳", "poem": "春风多可太忙生，长共花边枊外行。与燕作泥蜂酿蜜，才吹小雨又须晴。"},
{"poem_name": "双调·沉醉东风·春情", "poem_id": "mifeng_769", "poem_class": "蜜蜂", "poet_dynasty": "元朝", "poet": "卢挚", "poem": "残花酿蜂儿蜜脾，细雨和燕子香泥。白雪柳絮飞，红雨桃花坠，杜鹃声里又春归。纵有新赠别离，医不可相思病体。"},
{"poem_name": "春日", "poem_id": "mifeng_4891", "poem_class": "蜜蜂", "poet_dynasty": "唐朝", "poet": "李商隐", "poem": "欲入卢家白玉堂，新春催破舞衣裳。蝶衔红蕊蜂衔粉，共助青楼一日忙。"},
{"poem_name": "和仆射牛相公春日闲坐见怀", "poem_id": "mifeng_3622", "poem_class": "蜜蜂", "poet_dynasty": "唐朝", "poet": "刘禹锡", "poem": "官曹崇重难频入，第宅清闲且独行。阶蚁相逢如偶语，园蜂速去恐违程。人于红药惟看色，莺到垂杨不惜声。东洛池台怨抛掷，移文非久会应成。"},
{"poem_name": "念奴娇·临风一笑", "poem_id": "mifeng_942", "poem_class": "蜜蜂", "poet_dynasty": "宋朝", "poet": "朱熹", "poem": "临风一笑，问群芳谁是，真香纯白。独立无朋，算只有、姑射山头仙客。绝艳谁怜，真心自保，邈与尘缘隔。天然殊胜，不关风露冰雪。应笑俗李麤桃，无言翻引得，狂蜂轻蝶。争似黄昏闲弄影，清浅一溪霜月。画角吹残，瑶台梦断，直下成休歇。绿阴青子，莫教容易披折。"},
{"poem_name": "代答闺梦还", "poem_id": "mifeng_492", "poem_class": "蜜蜂", "poet_dynasty": "唐朝", "poet": "张若虚", "poem": "关塞年华早，楼台别望违。试衫著暖气，开镜觅春晖。燕入窥罗幕，蜂来上画衣。情催桃李艳，心寄管弦飞。妆洗朝相待，风花暝不归。梦魂何处入，寂寂掩重扉。"},
{"poem_name": "牛谷口", "poem_id": "guyu_81972", "poem_class": "谷雨", "poet_dynasty": "宋朝", "poet": "张耒", "poem": "十万全师一战擒，谷盘苍硖路幽深。凄凉今古兴亡事，辽阔英雄割据心。涨洛暮连诸谷雨，秋云低抱半山阴。文皇功业今何处，磨灭荒碑蔓草侵。"},
{"poem_name": "和郴州杨侍郎玩郡斋紫薇花十四韵", "poem_id": "mifeng_3480", "poem_class": "蜜蜂", "poet_dynasty": "唐朝", "poet": "刘禹锡", "poem": "几年丹霄上，出入金华省。暂别万年枝，看花桂阳岭。南方足奇树，公府成佳境。绿阴交广除，明艳透萧屏。雨馀人吏散，燕语帘栊静。懿此含晓芳，翛然忘簿领。紫茸垂组缕，金缕攒锋颖。露溽暗传香，风轻徐就影。苒弱多意思，从容占光景。得地在侯家，移根近仙井。开尊好凝睇，倚瑟仍回颈。游蜂驻彩冠，舞鹤迷烟顶。兴生红药后，爱与甘棠并。不学夭桃姿，浮荣在俄顷。"},
{"poem_name": "南园十三首·其五", "poem_id": "xiongxinzhuangzhi_5380", "poem_class": "雄心壮志", "poet_dynasty": "唐朝", "poet": "李贺", "poem": "男儿何不带吴钩，收取关山五十州。请君暂上凌烟阁，若个书生万户侯？"},
{"poem_name": "长安古意", "poem_id": "mifeng_253", "poem_class": "蜜蜂", "poet_dynasty": "唐朝", "poet": "卢照邻", "poem": "长安大道连狭斜，青牛白马七香车。玉辇纵横过主第，金鞭络绎向侯家。龙衔宝盖承朝日，凤吐流苏带晚霞。百尺游丝争绕树，一群娇鸟共啼花。游蜂戏蝶千门侧，碧树银台万种色。复道交窗作合欢，双阙连甍垂凤翼。梁家画阁中天起，汉帝金茎云外直。楼前相望不相知，陌上相逢讵相识？借问吹箫向紫烟，曾经学舞度芳年。得成比目何辞死，愿作鸳鸯不羡仙。比目鸳鸯真可羡，双去双来君不见？生憎帐额绣孤鸾，好取门帘帖双燕。双燕双飞绕画梁，罗帷翠被郁金香。片片行云着蝉鬓，纤纤初月上鸦黄。鸦黄粉白车中出，含娇含态情非一。妖童宝马铁连钱，娼妇盘龙金屈膝。御史府中乌夜啼，廷尉门前雀欲栖。隐隐朱城临玉道，遥遥翠幰没金堤。挟弹飞鹰杜陵北，探丸借客渭桥西。俱邀侠客芙蓉剑，共宿娼家桃李蹊。娼家日暮紫罗裙，清歌一啭口氛氲。北堂夜夜人如月，南陌朝朝骑似云。南陌北堂连北里，五剧三条控三市。弱柳青槐拂地垂，佳气红尘暗天起。汉代金吾千骑来，翡翠屠苏鹦鹉杯。罗襦宝带为君解，燕歌赵舞为君开。别有豪华称将相，转日回天不相让。意气由来排灌夫，专权判不容萧相。专权意气本豪雄，青虬紫燕坐春风。自言歌舞长千载，自谓骄奢凌五公。节物风光不相待，桑田碧海须臾改。昔时金阶白玉堂，即今惟见青松在。寂寂寥寥扬子居，年年岁岁一床书。独有南山桂花发，飞来飞去袭人裾。"},
{"poem_name": "因纳上人寄题望江张氏春晖亭诗", "poem_id": "guyu_120413", "poem_class": "谷雨", "poet_dynasty": "宋朝", "poet": "王之道", "poem": "青青原上草，初和殆毫芒。迩来没蓬蒿，似有三尺强。春晖主发生，万物资余光。迟迟虽不暴，萋萋自能长。条风与谷雨，其功固难量。予尝优劣之，岂得相辈行。大哉发生恩，欲报不可偿。东野古纯考，作诗本肝肠。怀亲感春晖，义见游子章。凯风亦远矣，此道何茫茫。惟余东野诗，千古遥相望。张公雷江人，鸡群鹤昂昂。冰鱼与冬笋，志慕孟与王。结庐守松楸，至行称淮乡。我不识君面，因诗得其详。"},
{"poem_name": "台阳竹枝词·其二·谷雨携筐摘嫩芽", "poem_id": "guyu_360411", "poem_class": "谷雨", "poet_dynasty": "清朝", "poet": "蔡碧吟", "poem": "谷雨携筐摘嫩芽，大棚顶畔是侬家。一瓯茗试清泉好，郎有閒时来吃茶。"},
{"poem_name": "索阳庄瓜寄玉山", "poem_id": "guyu_206541", "poem_class": "谷雨", "poet_dynasty": "元朝", "poet": "柯九思", "poem": "谷雨初干可自由，荷锄原上倦还休。醉迷芳草生春梦，谁识东陵是故侯。"},
{"poem_name": "满庭芳·遗山乐府中附以上周泳先辑", "poem_id": "guyu_191349", "poem_class": "谷雨", "poet_dynasty": "宋朝", "poet": "赵秉文", "poem": "天上殷韩，解羁官府，烂游舞榭歌楼。开花酿酒，来看帝王州。常见牡丹开候，独占断、谷雨风流。仙家好，霜天槁叶，?艳破春柔。狂僧谁借手，一杯唤起，绿怨红愁。看天香国色，梅菊替人羞。尽揭纱笼护日，容光动、玉?琼舟。都人士，年年十月，常记遇仙游。"},
{"poem_name": "柳庄为朱德辰赋", "poem_id": "guyu_328757", "poem_class": "谷雨", "poet_dynasty": "明朝", "poet": "史谨", "poem": "数株婀娜拂云青，一室萧然远利名。人物俨如陶令宅，风光不是亚夫营。暖烟夹道清明近，香雪飞空谷雨晴。何日杖藜容直造，为君沽酒听新莺。"},
{"poem_name": "老圃堂", "poem_id": "guyu_59805", "poem_class": "谷雨", "poet_dynasty": "唐朝", "poet": "薛能", "poem": "邵平瓜地接吾庐，谷雨乾时偶自锄。昨日春风欺不在，就床吹落读残书。"},
{"poem_name": "老圃堂（一作薛能诗）", "poem_id": "guyu_33547", "poem_class": "谷雨", "poet_dynasty": "唐朝", "poet": "曹邺", "poem": "邵平瓜地接吾庐，谷雨干时手自锄。昨日春风欺不在，就床吹落读残书。"},
{"poem_name": "草堂偶书", "poem_id": "guyu_316537", "poem_class": "谷雨", "poet_dynasty": "明朝", "poet": "董纪", "poem": "屈曲缘江出路赊，青山多被四邻遮。岂无修竹来鸣凤，尽有垂杨宿暮鸦。俗祀勾龙招近局，僧逢谷雨寄新茶。往来尽是山王辈，不比寻常野老家。"},
{"poem_name": "仆射来示有三春向晚四者难并之说诚哉是言辄…兼简尚书", "poem_id": "guyu_8919", "poem_class": "谷雨", "poet_dynasty": "唐朝", "poet": "白居易", "poem": "三春今向晚，四者昔难并。借问低眉坐，何如携手行。 ——白居易旧游多过隙，新宴且寻盟。鹦鹉林须乐，麒麟阁未成。 ——王起分阴当爱惜，迟景好逢迎。林野熏风起，楼台谷雨晴。 ——刘禹锡墙低山半出，池广水初平。桥转长虹曲，舟回小鹢轻。 ——白居易残花犹布绣，密竹自闻笙。欲过芳菲节，难忘宴慰情。 ——王起月轮行似箭，时物始如倾。见雁随兄去，听莺求友声。 ——刘禹锡蕙长书带展，菰嫩剪刀生。坐密衣裳暖，堂虚丝管清。 ——白居易峰峦侵碧落，草木近朱明。与点非沂水，陪膺是洛城。 ——王起拨醅争绿醑，卧酪待朱樱。几处能留客，何人唤解酲。 ——刘禹锡旧仪尊右揆，新命宠春卿。有喜鹊频语，无机鸥不惊。 ——白居易青林思小隐，白雪仰芳名。访旧殊千里，登高赖九城。 ——王起酂侯司管钥，疏傅傲簪缨。纶綍曾同掌，烟霄即上征。 ——刘禹锡册庭尝接武，书殿忝连衡。兰室春弥馥，松心晚更贞。 ——白居易琴招翠羽下，钩掣紫鳞呈，只愿回乌景。谁能避兕觥。 ——王起方知醉兀兀，应是走营营。凤阁鸾台路，从他年少争。 ——白居易"},
{"poem_name": "杜鹃花", "poem_id": "guyu_143853", "poem_class": "谷雨", "poet_dynasty": "宋朝", "poet": "董嗣杲", "poem": "树底催归咽一声，夕阳喷恨入繁英。枝枝血染花风晚，萼萼愁开谷雨晴。尚有春魂遗万古，岂无月色照三更。冤红遮莫随流水，最挠天涯蜀客情。"},
{"poem_name": "尝新茶呈圣俞", "poem_id": "guyu_114653", "poem_class": "谷雨", "poet_dynasty": "宋朝", "poet": "欧阳修", "poem": "建安三千里，京师三月尝新茶。人情好先务取胜，百物贵早相矜夸。年穷腊尽春欲动，蛰雷未起驱龙蛇。夜闻击鼓满山谷，千人助叫声喊呀。万木寒痴睡不醒，惟有此树先萌芽。乃知此为最灵物，宜其独得天地之英华。终朝采摘不盈掬，通犀銙小圆复窊。鄙哉谷雨枪与旗，多不足贵如刈麻。建安太守急寄我，香蒻包裹封题斜。泉甘器洁天色好，坐中拣择客亦嘉。新香嫩色如始造，不似来远从天涯。停匙侧盏试水路，拭目向空看乳花。可怜俗夫把金锭，猛火炙背如虾◇。由来真物有真赏，坐逢诗老频咨嗟。须臾共起索酒饮，何异奏雅终淫哇。"},
{"poem_name": "对客", "poem_id": "guyu_161896", "poem_class": "谷雨", "poet_dynasty": "宋朝", "poet": "黄庚", "poem": "窗不篝灯坐，相看白发新。共谈为客事，同是异乡人。诗写梅蓊月，茶煎谷雨春。明朝愁远别，离思欲沾巾。"},
{"poem_name": "牡丹图·谷雨花枝号鼠姑", "poem_id": "guyu_102674", "poem_class": "谷雨", "poet_dynasty": "明朝", "poet": "唐寅", "poem": "谷雨花枝号鼠姑，戏拈彤管画成图。平康脂粉知多少，可有相同颜色无。"},
{"poem_name": "翦朝霞·云弄轻阴谷雨干", "poem_id": "guyu_44685", "poem_class": "谷雨", "poet_dynasty": "宋朝", "poet": "贺铸", "poem": "云弄轻阴谷雨干。半垂油幕护残寒。化工著意呈新巧，翦刻朝霞饤露盘。辉锦绣，掩芝兰。开元天宝盛长安。沈香亭子钩阑畔，偏得三郎带笑看。"},
{"poem_name": "流觞西湖用范左史韵", "poem_id": "guyu_222723", "poem_class": "谷雨", "poet_dynasty": "宋朝", "poet": "程珌", "poem": "画航同载若登仙，却笑泥韉马不前。要识冷烟催谷雨，须知澹日养花天。千修翠柳随风舞，一枝夭桃照水妍。须信人生行乐耳，虚名那用世间傅。"},
{"poem_name": "织图二十四首·下蚕", "poem_id": "guyu_258580", "poem_class": "谷雨", "poet_dynasty": "宋朝", "poet": "楼璹", "poem": "谷雨无几日，谿山暖风高。华蚕初破壳，落纸细于毛。柔桑摘蝉翼，簌簌才容刀。茅檐纸窗明，未觉眼力劳。"},
{"poem_name": "西河·春后雪", "poem_id": "guyu_360189", "poem_class": "谷雨", "poet_dynasty": "清朝", "poet": "毛奇龄", "poem": "春后雪。衫儿因甚难热。绿丛啼鸟听吹来，嫩簧小舌。可怜谷雨是明朝，又当花谢时节。翠蛾子，谁与贴。雀花镜里谁折。珠娘西去唱杨枝，怨歌几阕。长干断处苦相迎，桃根桃树桃叶。枕屏叠下三四褶。揽流苏，带子双结。枉对金缸明灭。但辘轳井上、咿哑相接。恰夜乌城头啼歇。"},
{"poem_name": "同李十二醉饮王氏牡丹园二首·吹尽纷纷桃李尘", "poem_id": "guyu_80792", "poem_class": "谷雨", "poet_dynasty": "宋朝", "poet": "张耒", "poem": "吹尽纷纷桃李尘，天香国艳一翻新。正过谷雨初晴日，分得西都大半春。旧态似推新艳好，红芳不似淡妆真。嗟予久得丘园意，何日相逢一幅巾。"},
{"poem_name": "昼居池上亭独吟", "poem_id": "mifeng_3381", "poem_class": "蜜蜂", "poet_dynasty": "唐朝", "poet": "刘禹锡", "poem": "日午树阴正，独吟池上亭。静看蜂教诲，闲想鹤仪形。法酒调神气，清琴入性灵。浩然机已息，几杖复何铭。"},
{"poem_name": "奉和立春日侍宴内出剪彩花应制", "poem_id": "mifeng_17551", "poem_class": "蜜蜂", "poet_dynasty": "唐朝", "poet": "宋之问", "poem": "金阁妆新杏，琼筵弄绮梅。人间都未识，天上忽先开。蝶绕香丝住，蜂怜艳粉回。今年春色早，应为剪刀催。"},
{"poem_name": "水龙吟·晓天谷雨晴时", "poem_id": "guyu_205636", "poem_class": "谷雨", "poet_dynasty": "宋朝", "poet": "曹组", "poem": "晓天谷雨晴时，翠罗护日轻烟里。酴醿径暖，柳花风淡，千葩浓丽。三月春光，上林池馆，西都花市。看轻盈隐约，何须解语，凝情处、无穷意。金殿筠笼岁贡，最姚黄、一枝娇贵。东风既与花王，芍药须为近侍。歌舞筵澡，满装归帽，斜簪云髻。有高情未已，齐烧绛蜡，向阑边醉。"},
{"poem_name": "幽州胡马客歌", "poem_id": "mifeng_225", "poem_class": "蜜蜂", "poet_dynasty": "唐朝", "poet": "李白", "poem": "幽州胡马客，绿眼虎皮冠。笑拂两只箭，万人不可干。弯弓若转月，白雁落云端。双双掉鞭行，游猎向楼兰。出门不顾后，报国死何难？天骄五单于，狼戾好凶残。牛马散北海，割鲜若虎餐。虽居燕支山，不道朔雪寒。妇女马上笑，颜如赪玉盘。翻飞射野兽，花月醉雕鞍。旄头四光芒，争战若蜂攒。白刃洒赤血，流沙为之丹。名将古是谁，疲兵良可叹。何时天狼灭？父子得安闲。"},
{"poem_name": "浣溪沙·谷雨郊园喜弄晴", "poem_id": "guyu_190469", "poem_class": "谷雨", "poet_dynasty": "宋朝", "poet": "曾觌", "poem": "谷雨郊园喜弄晴。满林璀璨缀繁星。筠篮新采绛珠倾。樊素扇边歌未发，葛洪炉内药初成。金盘乳酪齿流冰。"},
{"poem_name": "恼公", "poem_id": "mifeng_218", "poem_class": "蜜蜂", "poet_dynasty": "唐朝", "poet": "李贺", "poem": "宋玉愁空断，娇饶粉自红。歌声春草露，门掩杏花丛。注口樱桃小，添眉桂叶浓。晓奁妆秀靥，夜帐减香筒。钿镜飞孤鹊，江图画水荭。陂陀梳碧凤，腰袅带金虫。杜若含清露，河蒲聚紫茸。月分蛾黛破，花合靥朱融。发重疑盘雾，腰轻乍倚风。密书题豆蔻，隐语笑芙蓉。莫锁茱萸匣，休开翡翠笼。弄珠惊汉燕，烧蜜引胡蜂。醉缬抛红网，单罗挂绿蒙。数钱教姹女，买药问巴賨。匀脸安斜雁，移灯想梦熊。肠攒非束竹，胘急是张弓。晚树迷新蝶，残霓忆断虹。古时填渤澥，今日凿崆峒。绣沓褰长幔，罗裙结短封。心摇如舞鹤，骨出似飞龙。井槛淋清漆，门铺缀白铜。偎花开兔径，向壁印狐踪。玳瑁钉帘薄，琉璃叠扇烘。象床缘素柏，瑶席卷香葱。细管吟朝幌，芳醪落夜枫。宜男生楚巷，栀子发金墉。龟甲开屏涩，鹅毛渗墨浓。黄庭留卫瓘，绿树养韩冯。鸡唱星悬柳，鸦啼露滴桐。黄娥初出座，宠妹始相从。蜡泪垂兰烬，秋芜扫绮栊。吹笙翻旧引，沽酒待新丰。短佩愁填粟，长弦怨削菘。曲池眠乳鸭，小阁睡娃僮。褥缝簪双线，钩绦辫五总。蜀烟飞重锦，峡雨溅轻容。拂镜羞温峤，薰衣避贾充。鱼生玉藕下，人在石莲中。含水弯蛾翠，登楼潠马鬃。使君居曲陌，园令住临邛。桂火流苏暖，金炉细炷通。春迟王子态，莺啭谢娘慵。玉漏三星曙，铜街五马逢。犀株防胆怯，银液镇心忪。跳脱看年命，琵琶道吉凶。王时应七夕，夫位在三宫。无力涂云母，多方带药翁。符因青鸟送，囊用绛纱缝。汉苑寻官柳，河桥阂禁钟。月明中妇觉，应笑画堂空。"},
{"poem_name": "初春雨中舟次和州横江裴使君见迎李赵二秀才…许浑先辈", "poem_id": "mifeng_3121", "poem_class": "蜜蜂", "poet_dynasty": "唐朝", "poet": "杜牧", "poem": "芳草渡头微雨时，万株杨柳拂波垂。蒲根水暖雁初浴，梅径香寒蜂未知。辞客倚风吟暗淡，使君回马湿旌旗。江南仲蔚多情调，怅望春阴几首诗。"},
{"poem_name": "暮春有感寄友人", "poem_id": "mifeng_2799", "poem_class": "蜜蜂", "poet_dynasty": "唐朝", "poet": "鱼玄机", "poem": "莺语惊残梦，轻妆改泪容。竹阴初月薄，江静晚烟浓。湿觜衔泥燕，香须采蕊蜂。独怜无限思，吟罢亚枝松。"},
{"poem_name": "山房春事", "poem_id": "mifeng_211", "poem_class": "蜜蜂", "poet_dynasty": "唐朝", "poet": "岑参", "poem": "【其一】风恬日暖荡春光，戏蝶游蜂乱入房。数枝门柳低衣桁，一片山花落笔床。【其二】梁园日暮乱飞鸦，极目萧条三两家。庭树不知人去尽，春来还发旧时花。"},
{"poem_name": "楚邸致新茶", "poem_id": "guyu_326829", "poem_class": "谷雨", "poet_dynasty": "明朝", "poet": "黄衷", "poem": "开籯淡淡楚山馨，入眼纤纤谷雨青。便试朝宗江汉水，不烦遥涉为中泠。"},
{"poem_name": "采桑子·春深雨过西湖好", "poem_id": "mifeng_15083", "poem_class": "蜜蜂", "poet_dynasty": "宋朝", "poet": "欧阳修", "poem": "春深雨过西湖好，百卉争妍。蝶乱蜂喧。晴日催花暖欲然。兰桡画舸悠悠去，疑是神仙。返照波间。水阔风高扬管弦。"},
{"poem_name": "田园书事", "poem_id": "guyu_101607", "poem_class": "谷雨", "poet_dynasty": "明朝", "poet": "高启", "poem": "西园春去绿阴成，已觉南窗枕簟清。帘卷斜阳归燕入，池生芳草乱蛙鸣。叶过谷雨花犹在，衣近梅天润易生。独坐正知闲昼永，吟余消尽篆烟轻。"},
{"poem_name": "其日雨闻姚黄开戏成诗二章呈子骏尧夫·谷雨后来花更浓", "poem_id": "guyu_111479", "poem_class": "谷雨", "poet_dynasty": "宋朝", "poet": "司马光", "poem": "谷雨后来花更浓，前时已见玉玲珑。客来更说姚黄发，只在街西相第东。"},
{"poem_name": "宿云际偶题", "poem_id": "guyu_142478", "poem_class": "谷雨", "poet_dynasty": "宋朝", "poet": "刘子翚", "poem": "谷雨都无十日间，落红栖草已斑斑。晓烟未放屋头树，春涨欲浮天际山。翠盖萦风沉远坂，渔舟惊浪落前湾。钟声认得林边寺，岁岁篮舆独往还。"},
{"poem_name": "春日即事·久客无人问所须", "poem_id": "guyu_158986", "poem_class": "谷雨", "poet_dynasty": "宋朝", "poet": "刘过", "poem": "久客无人问所须，小窗翻得逐痴愚。黄昏以后酒三盏。白日之间饭两盂。谷雨笋茶俱俊美，条风杞菊竞甘腴。先贤且谓可行乐，况是平生山泽癯。"},
{"poem_name": "与崔二十一游镜湖，寄包、贺二公", "poem_id": "guyu_6739", "poem_class": "谷雨", "poet_dynasty": "唐朝", "poet": "孟浩然", "poem": "试览镜湖物，中流到底清。不知鲈鱼味，但识鸥鸟情。帆得樵风送，春逢谷雨晴。将探夏禹穴，稍背越王城。府掾有包子，文章推贺生。沧浪醉后唱，因此寄同声。"},
{"poem_name": "暮春", "poem_id": "guyu_220706", "poem_class": "谷雨", "poet_dynasty": "宋朝", "poet": "游九言", "poem": "已过清明谷雨天，燕忙莺懒蝶蜂翾。风和日暖才三月，花落春归又一年。得意自应谈事业，有怀谁肯卧林泉。荷锄带月行歌处，付与孤踪百世传。"},
{"poem_name": "白牡丹", "poem_id": "guyu_4813", "poem_class": "谷雨", "poet_dynasty": "五代", "poet": "王贞白", "poem": "谷雨洗纤素，裁为白牡丹。异香开玉合，轻粉泥银盘。晓贮露华湿，宵倾月魄寒。家人淡妆罢，无语倚朱栏。"},
{"poem_name": "过积善庵悼双林长老", "poem_id": "guyu_249530", "poem_class": "谷雨", "poet_dynasty": "明朝", "poet": "李流芳", "poem": "郭外轻阴爽气多，风光谷雨近清和。新林遥指花宫出，旧侣曾陪竹院过。一路野芳红似锦，几湾春水碧于罗。到门啼鸟浑相识，遗墨空房涕欲沱。"},
{"poem_name": "蜂", "poem_id": "guyu_375473", "poem_class": "谷雨", "poet_dynasty": "明朝", "poet": "俞允文", "poem": "春晴逢谷雨，泛滥绕林篁。逐醉萦轻袂，缠花猎异香。丛栖悬玉宇，叠构隐金房。灵化知何术，神功寄药王。"},
{"poem_name": "送徐州张建封还镇", "poem_id": "guyu_190291", "poem_class": "谷雨", "poet_dynasty": "唐朝", "poet": "李适", "poem": "牧守寄所重，才贤生为时。宣风自淮甸，授钺膺藩维。入觐展遐恋，临轩慰来思。忠诚在方寸，感激陈情词。报国尔所向，恤人予是资。欢宴不尽怀，车马当还期。谷雨将应候，行春犹未迟。勿以千里遥，而云无己知。"},
{"poem_name": "书斋", "poem_id": "guyu_42858", "poem_class": "谷雨", "poet_dynasty": "元朝", "poet": "仇远", "poem": "谷雨宜晴花乱开，一壶春色聚书斋。园林此后无车马，竹杖芒鞋政自佳。"},
{"poem_name": "宫词·落絮蒙蒙立夏天", "poem_id": "lixia_308839", "poem_class": "立夏", "poet_dynasty": "宋朝", "poet": "杨皇后", "poem": "落絮蒙蒙立夏天，楼前槐树影初圆。傅闻紫殿深深处，别有薰风入舜弦。"},
{"poem_name": "中都二首·其一", "poem_id": "guyu_350792", "poem_class": "谷雨", "poet_dynasty": "元朝", "poet": "杨弘道", "poem": "龙盘虎踞古幽州，甲子推移仅两周。佛寺尚为天下最，皇居尝记梦中游。清明谷雨香山道，脆管繁弦平乐楼。莫对遗民谈往事，恐渠流泪不能收。"},
{"poem_name": "阳羡杂咏十九首·茗坡", "poem_id": "guyu_204168", "poem_class": "谷雨", "poet_dynasty": "唐朝", "poet": "陆希声", "poem": "二月山家谷雨天，半坡芳茗露华鲜。春醒酒病兼消渴，惜取新芽旋摘煎。"},
{"poem_name": "壶中天·人生有酒", "poem_id": "lixia_205783", "poem_class": "立夏", "poet_dynasty": "宋朝", "poet": "朱元夫", "poem": "人生有酒，得闲处、便合开怀随意。况对寿、龟仙鹤舞，犹直壶天一醉。蚕麦江村，梅霖院落，立夏明朝是。樽前回首，去年四月十二。依旧洛里吟窝，华台书隐，心事无怀氏。偃鼠醯鸡空扰扰，海月天风谁寄。珠璧祯祥，斗牛光景，预可占斯世。先生出否，明年方六十岁。"},
{"poem_name": "尝新茶", "poem_id": "guyu_140167", "poem_class": "谷雨", "poet_dynasty": "宋朝", "poet": "王洋", "poem": "僧催坐夏麦留寒，吴人未御絺绤单。溪云谷雨作昏翳，思假快饮消沈烦。商人远处抱珪璧，千里来从建溪侧。报云蛰户起惊雷，鞭走龙蛇鬼神力。色新茗嫩取相宜，留得一年春雪白。先修天贡奉珍团，次向人间散春色。僧作虚白无埃尘，碾宽罗细杯勺匀。寒泉一种已清绝，况此灵品天香新。人间富贵有除折，静中此味真殊绝。谁言僧饭独萧条，胜处谁容较优劣。"},
{"poem_name": "春晚", "poem_id": "guyu_172294", "poem_class": "谷雨", "poet_dynasty": "宋朝", "poet": "艾性夫", "poem": "花风摆脱老红去，谷雨将迎稚绿来。我类文园病消渴，晓窗和露咀青梅。"},
{"poem_name": "樱桃", "poem_id": "guyu_295028", "poem_class": "谷雨", "poet_dynasty": "宋朝", "poet": "谢希孟", "poem": "谷雨樱桃落，薰风柳带斜。舜弦新曲在，休唱后庭花。"},
{"poem_name": "谢张和仲老宝云茶", "poem_id": "guyu_156938", "poem_class": "谷雨", "poet_dynasty": "宋朝", "poet": "王令", "poem": "故人有意真怜我，灵荈封题寄荜门。与疗文园消渴病，还招楚客独醒魂。烹来似带吴云脚，摘处尘无谷雨痕。果肯同尝竹林下，寒泉应有惠山存。"},
{"poem_name": "芍药", "poem_id": "guyu_4812", "poem_class": "谷雨", "poet_dynasty": "五代", "poet": "王贞白", "poem": "芍药承春宠，何曾羡牡丹。麦秋能几日，谷雨只微寒。妒态风频起，娇妆露欲残。芙蓉浣纱伴，长恨隔波澜。"},
{"poem_name": "尝茶次寄越僧灵皎", "poem_id": "guyu_172618", "poem_class": "谷雨", "poet_dynasty": "宋朝", "poet": "林逋", "poem": "白云峰下两枪新，腻绿长鲜谷雨春。静试恰如湖上雪，对尝兼忆剡中人。瓶悬金粉师应有，筯点琼花我自珍。清话几时搔首后，愿和松色劝三巡。"},
{"poem_name": "过秦楼·谷雨收寒", "poem_id": "guyu_170047", "poem_class": "谷雨", "poet_dynasty": "宋朝", "poet": "陈允平", "poem": "谷雨收寒，茶烟飏晓，又是牡丹时候。浮龟碧水，听鹤丹山，采屋幔亭依旧。和气缥缈人间，满谷红云，德星呈秀。向东风种就，一亭兰茁，玉香初茂。遥想曲度娇莺，舞低轻燕，二十四帘芳昼。清溪九曲，上已风光，觞咏似山阴否。翠阁凝清，正宜沦茗银罂，熨香金斗。看双莺飞下，长生殿里，赐蔷薇酒。"},
{"poem_name": "十八日陪提刑郎中吉祥院看牡丹", "poem_id": "guyu_162659", "poem_class": "谷雨", "poet_dynasty": "宋朝", "poet": "蔡襄", "poem": "节候初临谷雨期，满天风日助芳菲。生来已占妙香国，开处全烘直指衣。揽照尽从乌帽重，放歌须遣羽觞飞。前驺不用传呼宠，待与游人一路归。"},
{"poem_name": "绝句·过了荼醾与素馨", "poem_id": "lixia_197938", "poem_class": "立夏", "poet_dynasty": "宋朝", "poet": "王谌", "poem": "过了荼醾与素馨，一春风雨欠追寻。却从立夏晴多日，策杖闲来看绿阴。"},
{"poem_name": "喜晴", "poem_id": "lixia_110691", "poem_class": "立夏", "poet_dynasty": "明朝", "poet": "张宇初", "poem": "立夏天方霁，闲情喜暂舒。树深添雨润，溪落见人疏。夕照斜依竹，园花落近书。年来惟懒拙，殊觉称幽居。"},
{"poem_name": "初夏即事十二解·傱教节序暗相催", "poem_id": "lixia_64674", "poem_class": "立夏", "poet_dynasty": "宋朝", "poet": "杨万里", "poem": "傱教节序暗相催，历日尘生懒看来。却是石榴知立夏，年年此日一花开。"},
{"poem_name": "四月十三日立夏", "poem_id": "lixia_40277", "poem_class": "立夏", "poet_dynasty": "元朝", "poet": "方回", "poem": "百年春一年，四月月将圆。客邸淹长日，归途逼暑天。莺声时一啭，蚕事欲三眠。节物还如旧，情怀自可怜。"},
{"poem_name": "金陵杂兴二百首·立夏连朝划地寒", "poem_id": "lixia_41079", "poem_class": "立夏", "poet_dynasty": "宋朝", "poet": "苏泂", "poem": "立夏连朝划地寒，看承芍药倩园官。秋千拆罢无聊赖，轩槛周遭绿一般。"},
{"poem_name": "立夏日", "poem_id": "lixia_348329", "poem_class": "立夏", "poet_dynasty": "明朝", "poet": "贝琼", "poem": "江寒雨急仍北风，扣户喜闻南巷翁。锦城鲊送蒲茅白，玉盌酒泻桃花红。三月忽惊春似客，百年那得老还童。一双黄鹂寂无语，飞过小月高楼东。"},
{"poem_name": "三月二十九日立夏喜晴稍有自适意有自旧京来", "poem_id": "lixia_130015", "poem_class": "立夏", "poet_dynasty": "宋朝", "poet": "舒岳祥", "poem": "黄梅青李夏方装，新绿池塘浴小凫。此日猫头寒百玉，他时鸿喙煮明珠。白头偷果从渠乐，绣眼穿花不我虞。更有长愁无遣处，只今细柳映新蒲。"},
{"poem_name": "鼓腹无所思朝起暮归眠湫明诗也以诗定韵为十·立夏少半月", "poem_id": "lixia_300989", "poem_class": "立夏", "poet_dynasty": "宋朝", "poet": "滕岑", "poem": "立夏少半月，谷雨是今朝。梅子酸着齿，麦穗长半腰。天运不暂停，又将转斗杓。无复冬裘御，重取夏扇摇。"},
{"poem_name": "今春苦雨初有春半曾无十日晴之句去立夏无几·青梅未了已朱樱", "poem_id": "lixia_40784", "poem_class": "立夏", "poet_dynasty": "元朝", "poet": "方回", "poem": "青梅未了已朱樱，春尽曾无十日晴。稍欲出城问蚕麦，生愁城外杜鹃声。"},
{"poem_name": "遣兴", "poem_id": "xiaoman_119749", "poem_class": "小满", "poet_dynasty": "宋朝", "poet": "王之道", "poem": "步屧随儿辈，临池得凭栏。久阴东虹断，小满北风寒。点水荷三叠，依墙竹数竿。乍晴何所喜，云际远山攒。"},
{"poem_name": "游山联句", "poem_id": "lixia_316285", "poem_class": "立夏", "poet_dynasty": "明朝", "poet": "董纪", "poem": "皇帝十八年，立夏前二日。烟消雨开霁，天朗云献矞。舞雩咏既罢，兰亭会方毕。农人将勤动，我辈俱暇隙。良辰每难逢，乐事安可失。放舟中山寺，借榻半云室。登临戒匆匆，历览期一一。凤凰飞不去，干将对相屹。仗此泉石缘，已我烟霞疾。评诗遇支遁，看画思摩诘。茗瀹先春芽，香集远方物。空谷应群响，清风生两腋。庖厨绝荤膻，杯盘示真率。锦棚脱稚子，火剂供崖蜜。蔬品芥台辣，饼饀藤花馝。点筹督酒令，挑灯检书帙。赌联弥明句，窘阁侯喜笔。墨枯草书滞，韵险奇语出。谈禅石点头，促席月在膝。同行尽能作，兹游可无述。"},
{"poem_name": "自桃川至辰州绝句四十有二·一春多雨慧当悭", "poem_id": "xiaoman_68640", "poem_class": "小满", "poet_dynasty": "宋朝", "poet": "赵蕃", "poem": "一春多雨慧当悭，今岁还防似去年。玉历检来知小满，又愁阴久碍蚕眠。"},
{"poem_name": "梅雨五绝·乙酉甲申雷雨惊", "poem_id": "mangzhong_87774", "poem_class": "芒种", "poet_dynasty": "宋朝", "poet": "范成大", "poem": "乙酉甲申雷雨惊，乘除却贺芒种晴。插秧先插蚤籼稻，少忍数旬蒸米成。"},
{"poem_name": "十九弟生日·西堂旧作春池梦", "poem_id": "xiaoman_97389", "poem_class": "小满", "poet_dynasty": "宋朝", "poet": "项安世", "poem": "西堂旧作春池梦，南国今逢小满天。重四巧排黄阁印，百分宜泛紫金船。夜闻素月初生涯，晓看丹枝已属贤。万种春红都敛避，一庭槐日翠阴圆。"},
{"poem_name": "四月二日与黄观澜员外傅仲圭都事同访单德甫宪使不值", "poem_id": "xiaoman_334922", "poem_class": "小满", "poet_dynasty": "明朝", "poet": "陶安", "poem": "得闲来访单绣使，上堂只逢双墨君。小轩雨久长新树，近午风生驱宿云。更策羸骖寻雪洞，偶看稚子摘池芹。连营万屋无闲地，小满初晴麦气薰。"},
{"poem_name": "晨征", "poem_id": "xiaoman_194065", "poem_class": "小满", "poet_dynasty": "宋朝", "poet": "巩丰", "poem": "静观群动亦劳哉，岂独吾为旅食催。鸡唱未圆天已晓，蛙鸣初散雨还来。清和入序殊无暑，小满先时政有雷。酒贱茶饶新而熟，不妨乘兴且徘徊。"},
{"poem_name": "寓武昌郡寄真定刘晋川先生·其二", "poem_id": "mangzhong_251916", "poem_class": "芒种", "poet_dynasty": "明朝", "poet": "李贽", "poem": "芒种在今朝，君行岂不遥。农夫欢倒极，雨立迓星轺。"},
{"poem_name": "缫车", "poem_id": "xiaoman_194047", "poem_class": "小满", "poet_dynasty": "宋朝", "poet": "邵定", "poem": "缫作缫车急急作，东家煮茧玉满镬。西家捲丝雪满籰，汝家蚕迟犹未箔。小满已过枣花落，夏叶食多银瓮薄。待得女缫渠已着。懒归儿，听禽言，一步落人后，百步输人先。秋风寒，衣衫单。"},
{"poem_name": "咏廿四气诗·小满四月中", "poem_id": "xiaoman_153746", "poem_class": "小满", "poet_dynasty": "唐朝", "poet": "元稹", "poem": "小满气全时，如何靡草衰。田家私黍稷，方伯问蚕丝。杏麦修镰釤，錋(□爪)竖棘篱。向来看苦菜，独秀也何為？"},
{"poem_name": "北固晚眺", "poem_id": "mangzhong_197756", "poem_class": "芒种", "poet_dynasty": "唐朝", "poet": "窦常", "poem": "水国芒种后，梅天风雨凉。露蚕开晚簇，江燕绕危樯。山趾北来固，潮头西去长。年年此登眺，人事几销亡。"},
{"poem_name": "补屋", "poem_id": "mangzhong_239677", "poem_class": "芒种", "poet_dynasty": "明朝", "poet": "徐渭", "poem": "僦居巳六年，瓦豁绽椽缝。每当雨雪时，举族集盆瓮。微溜方度楣，骤响忽穿栋。有如淋潦辰，米麦决筛孔。五月候作梅，一雨接芒种。菌耳花箧衣，烂书揭不动。樵子不上山，薪炭贵如矿。生平好楼居，值此念愈踊。数椽犹僦人，安得峻栌栱。买瓦费百钱，巳觉倒囊笼。命工勿多摊，擘艾聊救痛。"},
{"poem_name": "龙华山寺寓居十首·水乡经月雨", "poem_id": "mangzhong_214781", "poem_class": "芒种", "poet_dynasty": "宋朝", "poet": "王之望", "poem": "水乡经月雨，潮海暮春天。芒种嗟无日，来牟失有年。人多蓬菜色，村或断炊烟。谁谓山中乐，忧来百虑煎。"},
{"poem_name": "伊犁记事诗·芒种才过雪不霁", "poem_id": "mangzhong_192449", "poem_class": "芒种", "poet_dynasty": "清朝", "poet": "洪亮吉", "poem": "芒种才过雪不霁，伊犁河外草初肥。生驹步步行难稳，恐有蛇从鼻观飞。"},
{"poem_name": "咏廿四气诗·芒种五月节", "poem_id": "mangzhong_153747", "poem_class": "芒种", "poet_dynasty": "唐朝", "poet": "元稹", "poem": "芒种看今日，螗螂应节生。彤云高下影，鷃鸟往来声。淥沼莲花放，炎风暑雨情。相逢问蚕麦，幸得称人情。"},
{"poem_name": "木兰花慢·饯韩似斋赴江东鹾幕", "poem_id": "hanshi_24319", "poem_class": "寒食", "poet_dynasty": "宋朝", "poet": "吴文英", "poem": "润寒梅细雨，卷灯火、暗尘香。正万里胥涛，流花涨腻，春共东江。云樯。未传燕语，过罘D66D、垂柳舞鹅黄。留取行人系马，软红深处闻莺。悠扬。霁月清风，凝望久、鄮山苍。又紫箫一曲，还吹别调，楚际吴旁。仙方。袖中秘宝，遣蓬莱、弱水变飞霜。寒食春城秀句，趁花飞入宫墙。"},
{"poem_name": "渭城少年行", "poem_id": "hanshi_15270", "poem_class": "寒食", "poet_dynasty": "唐朝", "poet": "崔颢", "poem": "洛阳二月梨花飞，秦地行人春忆归。扬鞭走马城南陌，朝逢驿使秦川客。驿使前日发章台，传道长安春早来。棠梨宫中燕初至，葡萄馆里花正开。念此使人归更早，三月便达长安道。长安道上春可怜，摇风荡日曲河边。万户楼台临渭水，五陵花柳满秦川。秦川寒食盛繁华，游子春来喜见花。斗鸡下杜尘初合，走马章台日半斜。章台帝城称贵里，青楼日晚歌钟起。贵里豪家白马骄，五陵年少不相饶。双双挟弹来金市，两两鸣鞭上渭桥。渭城桥头酒新熟，金鞍白马谁家宿。可怜锦瑟筝琵琶，玉台清酒就君家。小妇春来不解羞，娇歌一曲杨柳花。"},
{"poem_name": "探春有感二首·柳萼蒙茸待放绵", "poem_id": "hanshi_80534", "poem_class": "寒食", "poet_dynasty": "宋朝", "poet": "张耒", "poem": "柳萼蒙茸待放绵，樱桃新叶大如钱。深春冷落花残后，寒食朦胧月淡天。独坐每将诗作伴，遣愁安得酒如泉。伤心千里休凝望，城外东风早满船。"},
{"poem_name": "寒食看花", "poem_id": "hanshi_13313", "poem_class": "寒食", "poet_dynasty": "唐朝", "poet": "张籍", "poem": "早入公门到夜归，不因寒食少闲时。颠狂绕树猿离锁，踊跃缘冈马断羁。酒污衣裳从客笑，醉饶言语觅花知。老来自喜常无事，仰面西园得咏诗。"},
{"poem_name": "和文与可洋川园池三十首·荼蘼洞", "poem_id": "hanshi_73474", "poem_class": "寒食", "poet_dynasty": "宋朝", "poet": "苏轼", "poem": "长忆故山寒食夜，野荼蘼发暗香来。分无素手簪罗髻，且折霜蕤浸玉醅。"},
{"poem_name": "姑苏杂咏·真娘墓", "poem_id": "hanshi_101246", "poem_class": "寒食", "poet_dynasty": "明朝", "poet": "高启", "poem": "金钗葬小坟，杨柳寺前村。已断花间信，空归月下魂。山莺留曲韵，草露带啼痕。车马逢寒食，还来酹酒樽。"},
{"poem_name": "集虚书院", "poem_id": "xiejing_42605", "poem_class": "写景", "poet_dynasty": "元朝", "poet": "仇远", "poem": "筑室东臯野水滨，室中生白坐生春。了知空洞元无物，须信清明自有神。幽径草花聊适趣，閒窗笔砚不留尘。酒经丹诀非吾事，万卷书藏一老身。"},
{"poem_name": "木兰花·青钱贴水萍无数", "poem_id": "xiejing_24700", "poem_class": "写景", "poet_dynasty": "宋朝", "poet": "张先", "poem": "青钱贴水萍无数。临晓西湖春涨雨。泥新轻燕面前飞，风慢落花衣上住。红裙空引烟娥聚。云月却能随马去。明朝何处上高台，回认玉峰山下路。"},
{"poem_name": "鹦鹉曲·松林", "poem_id": "changcheng_207408", "poem_class": "长城", "poet_dynasty": "元朝", "poet": "冯子振", "poem": "山围行殿周遭住。万里看牧羊父。听神榆树北车声，满载松林寒雨。应昌南旧日长城，带取上京愁去。又秋风落雁归鸿，怎说到无言语处。"},
{"poem_name": "北使长城", "poem_id": "changcheng_194035", "poem_class": "长城", "poet_dynasty": "唐朝", "poet": "王无竞", "poem": "秦世筑长城，长城无极已。暴兵四十万，兴工九千里。死人如乱麻，白骨相撑委。殚弊未云悟，穷毒岂知止。胡尘未北灭，楚兵遽东起。六国复嚣嚣，两龙斗觺觺。卯金竟握谶，反璧俄沦祀。仁义寝邦国，狙暴行终始。一旦咸阳宫，翻为汉朝市。"},
{"poem_name": "续古二十九首", "poem_id": "changcheng_15397", "poem_class": "长城", "poet_dynasty": "唐朝", "poet": "陈陶", "poem": "大尧登宝位，麟凤焕宸居。海曲沾恩泽，还生比目鱼。生值揖逊历，长歌东南春。钓鳌年三十，未见天子巡。轩辕承化日，群凤戏池台。大朴衰丧后，仲尼生不来。大道归孟门，萧兰日争长。想得巢居时，碧江应无浪。矻矻蓬舍下，慕君麒麟阁。笑杀王子乔，寥天乘白鹤。杳杳巫峡云，悠悠汉江水。愁杀几少年，春风相忆地。吴洲采芳客，桂棹木兰船。日晚欲有寄，裴回春风前。仙家风景晏，浮世年华速。邂逅汉武时，蟠桃海东熟。南国珊瑚树，好裁天马鞭。鱼龙不解语，海曲空蝉娟。周穆恣游幸，横天驱八龙。宁知泰山下，日日望登封。秦国饶罗网，中原绝麟凤。万乘巡海回，鲍鱼空相送。秦家无庙略，遮虏续长城。万姓陇头死，中原荆棘生。秦作东海桥，中州鬼辛苦。纵得跨蓬莱，群仙亦飞去。隋炀弃中国，龙舟巡海涯。春风广陵苑，不见秦宫花。范子相句践，灭吴成大勋。虽然五湖去，终愧磻溪云。麟凤识翔蛰，圣贤明卷舒。哀哉嵇叔夜，智不及鶢鶋。战地三尺骨，将军一身贵。自古若吊冤，落花少于泪。楚国千里旱，土龙日已多。九谷竟枯死，好云闲嵯峨。汉家三殿色，恩泽若飘风。今日黄金屋，明朝长信宫。南园杏花发，北渚梅花落。吴女妒西施，容华日消铄。山鸡理毛羽，自言胜乌鸢。一朝逢鸑鷟，羞死南海边。秦家卷衣贵，本是倡家子。金殿一承恩，貂蝉满乡里。魏宫薛家女，秀色倾三殿。武帝鼎湖归，一身似秋扇。婵娟越机里，织得双栖凤。慰此殊世花，金梭忽停弄。学古三十载，犹依白云居。每览班超传，令人慵读书。雄剑久濩落，夜吟秋风起。不是懒为龙，此非延平水。朝为杨柳色，暮作芙蓉好。春风若有情，江山相逐老。景龙临太极，五凤当庭舞。谁信壁间梭，升天作云雨。曾梦诸侯笑，康囚议脱枷。千根池底藕，一朵火中花。"},
{"poem_name": "菩萨蛮·黄鹤楼", "poem_id": "huanghelou_1252", "poem_class": "黄鹤楼", "poet_dynasty": "近现代", "poet": "毛泽东", "poem": "茫茫九派流中国，沉沉一线穿南北。烟雨莽苍苍，龟蛇锁大江。黄鹤知何去？剩有游人处。把酒酹滔滔，心潮逐浪高！"},
{"poem_name": "庐山谣寄卢侍御虚舟", "poem_id": "huanghelou_563", "poem_class": "黄鹤楼", "poet_dynasty": "唐朝", "poet": "李白", "poem": "我本楚狂人，凤歌笑孔丘。手持绿玉杖，朝别黄鹤楼。五岳寻仙不辞远，一生好入名山游。庐山秀出南斗傍，屏风九叠云锦张，影落明湖青黛光。金阙前开二峰长，银河倒挂三石梁。香炉瀑布遥相望，回崖沓嶂凌苍苍。翠影红霞映朝日，鸟飞不到吴天长。登高壮观天地间，大江茫茫去不还。黄云万里动风色，白波九道流雪山。好为庐山谣，兴因庐山发。闲窥石镜清我心，谢公行处苍苔没。早服还丹无世情，琴心三叠道初成。遥见仙人彩云里，手把芙蓉朝玉京。先期汗漫九垓上，愿接卢敖游太清。"},
{"poem_name": "中吕·红绣鞋·竹衫儿并刀", "poem_id": "huanghelou_23283", "poem_class": "黄鹤楼", "poet_dynasty": "元朝", "poet": "乔吉", "poem": "竹衫儿并刀剪龙须为寸，玉丝穿龟背成文，襟袖清凉不沾尘。汗香晴带雨，肩瘦冷搜云，是玲珑剔透人。浃背全无暑汗，曲肱时印新瘢，衬荷花落魄壮怀宽。挹风香双袖细，披野色一襟团，满身儿窥豹管。书所见脸儿嫩难藏酒晕，扇儿薄不隔歌尘，佯整金钗暗窥人。凉风醒醉眼，明月破诗魂，料今宵怎睡得稳。泊皋亭山下石骨瘦金珠窟嵌，树身驰璎珞褴襂，秋影秋声绕蓬龛。青山黄鹤楼，白水黑龙潭，野猿啼碎胆。"},
{"poem_name": "题俞{扌堇}画八景·上下天光一碧时", "poem_id": "huanghelou_94678", "poem_class": "黄鹤楼", "poet_dynasty": "宋朝", "poet": "曹勋", "poem": "上下天光一碧时，白苹红蓼照晴晖。汉阳树远江烟起，黄鹤楼空燕子归。"},
{"poem_name": "丑奴儿·书博山道中壁", "poem_id": "shanggan_962", "poem_class": "伤感", "poet_dynasty": "宋朝", "poet": "辛弃疾", "poem": "少年不识愁滋味，爱上层楼。爱上层楼，为赋新词强说愁。而今识尽愁滋味，欲说还休。欲说还休，却道天凉好个秋。"},
{"poem_name": "江南逢李龟年", "poem_id": "shanggan_24", "poem_class": "伤感", "poet_dynasty": "唐朝", "poet": "杜甫", "poem": "岐王宅里寻常见，崔九堂前几度闻。正是江南好风景，落花时节又逢君。"},
{"poem_name": "秋浦歌·白发三千丈", "poem_id": "shanggan_447", "poem_class": "伤感", "poet_dynasty": "唐朝", "poet": "李白", "poem": "白发三千丈，缘愁似个长。不知明镜里，何处得秋霜。"},
{"poem_name": "垓下歌", "poem_id": "shanggan_1407", "poem_class": "伤感", "poet_dynasty": "春秋战国", "poet": "项羽", "poem": "力拔山兮气盖世。时不利兮骓不逝。骓不逝兮可奈何！虞兮虞兮奈若何！"},
{"poem_name": "闽中秋思", "poem_id": "dahai_19901", "poem_class": "大海", "poet_dynasty": "唐朝", "poet": "杜荀鹤", "poem": "雨匀紫菊丛丛色，风弄红蕉叶叶声。北畔是山南畔海，只堪图画不堪行。"},
{"poem_name": "赠僧行融", "poem_id": "dahai_4526", "poem_class": "大海", "poet_dynasty": "唐朝", "poet": "李白", "poem": "梁有汤惠休，常从鲍照游。峨眉史怀一，独映陈公出。卓绝二道人，结交凤与麟。行融亦俊发，吾知有英骨。海若不隐珠，骊龙吐明月。大海乘虚舟，随波任安流。赋诗旃檀阁，纵酒鹦鹉洲。待我适东越，相携上白楼。"},
{"poem_name": "行行重行行", "poem_id": "shanggan_2427", "poem_class": "伤感", "poet_dynasty": "汉朝", "poem": "行行重行行，与君生别离。相去万余里，各在天一涯。道路阻且长，会面安可知？胡马依北风，越鸟巢南枝。相去日已远，衣带日已缓。浮云蔽白日，游子不顾反。思君令人老，岁月忽已晚。弃捐勿复道，努力加餐饭。"},
{"poem_name": "答张十一功曹", "poem_id": "zhuzi_10572", "poem_class": "竹子", "poet_dynasty": "唐朝", "poet": "韩愈", "poem": "山净江空水见沙，哀猿啼处两三家。筼筜竞长纤纤笋，踯躅闲开艳艳花。未报君恩知死所，莫令炎瘴送生涯。吟君诗罢看双鬓，斗觉霜毛一半加。"},
{"poem_name": "谷口书斋寄杨补阙", "poem_id": "zhuzi_609", "poem_class": "竹子", "poet_dynasty": "唐朝", "poet": "钱起", "poem": "泉壑带茅茨，云霞生薜帷。竹怜新雨后，山爱夕阳时。闲鹭栖常早，秋花落更迟。家童扫萝径，昨与故人期。"},
{"poem_name": "马诗二十三首", "poem_id": "zhuzi_5386", "poem_class": "竹子", "poet_dynasty": "唐朝", "poet": "李贺", "poem": "龙脊贴连钱，银蹄白踏烟。无人织锦韂，谁为铸金鞭。腊月草根甜，天街雪似盐。未知口硬软，先拟蒺藜衔。忽忆周天子，驱车上玉山。鸣驺辞凤苑，赤骥最承恩。此马非凡马，房星本是精。向前敲瘦骨，犹自带铜声。大漠沙如雪，燕山月似钩。何当金络脑，快走踏清秋。饥卧骨查牙，粗毛刺破花。鬣焦珠色落，发断锯长麻。西母酒将阑，东王饭已干。君王若燕去，谁为曳车辕？赤兔无人用，当须吕布骑。吾闻果下马，羁策任蛮儿。飂叔去匆匆，如今不豢龙。夜来霜压栈，骏骨折西风。催榜渡乌江，神骓泣向风。君王今解剑，何处逐英雄？内马赐宫人，银鞯刺麒麟。午时盐坂上，蹭蹬溘风尘。批竹初攒耳，桃花未上身。他时须搅阵，牵去借将军。宝玦谁家子，长闻侠骨香。堆金买骏骨，将送楚襄王。香幞赭罗新，盘龙蹙蹬鳞。回看南陌上，谁道不逢春？不从桓公猎，何能伏虎威？一朝沟陇出，看取拂云飞。唐剑斩隋公，拳毛属太宗。莫嫌金甲重，且去捉飘风。白铁锉青禾，砧间落细莎。世人怜小颈，金埒畏长牙。伯乐向前看，旋毛在腹间。只今掊白草，何日蓦青山？萧寺驮经马，元从竺国来。空知有善相，不解走章台。重围如燕尾，宝剑似鱼肠。欲求千里脚，先采眼中光。暂系腾黄马，仙人上彩楼。须鞭玉勒吏，何事谪高州？汉血到王家，随鸾撼玉珂。少君骑海上，人见是青骡。武帝爱神仙，烧金得紫烟。厩中皆肉马，不解上青天。"},
{"poem_name": "晚春归山居题窗前竹", "poem_id": "zhuzi_18208", "poem_class": "竹子", "poet_dynasty": "唐朝", "poet": "钱起", "poem": "谷口春残黄鸟稀，辛夷花尽杏花飞。(谷口 一作：溪上)始怜幽竹山窗下，不改清阴待我归。"},
{"poem_name": "百花行", "poem_id": "zhuzi_3401", "poem_class": "竹子", "poet_dynasty": "唐朝", "poet": "刘禹锡", "poem": "长安百花时，风景宜轻薄。无人不沽酒，何处不闻乐。春风连夜动，微雨凌晓濯。红焰出墙头，雪光映楼角。繁紫韵松竹，远黄绕篱落。临路不胜愁，轻烟去何托。满庭荡魂魄，照庑成丹渥。烂熳簇颠狂，飘零劝行乐。时节易晼晚，清阴覆池阁。唯有安石榴，当轩慰寂寞。"},
{"poem_name": "临江仙·试问宜楼楼下竹", "poem_id": "zhuzi_27721", "poem_class": "竹子", "poet_dynasty": "宋朝", "poet": "张孝祥", "poem": "试问宜楼楼下竹，年来应长新篁。使君五岭又三湘。旧游知好在，熟处更难忘。尚念论心舒歗否，只今湖海相望。遥怜阴过酒尊凉。举觞须酹我，门外是清江。"},
{"poem_name": "天上谣", "poem_id": "xingxing_19", "poem_class": "星星", "poet_dynasty": "唐朝", "poet": "李贺", "poem": "天河夜转漂回星，银浦流云学水声。玉宫桂树花未落，仙妾采香垂佩缨。秦妃卷帘北窗晓，窗前植桐青凤小。王子吹笙鹅管长，呼龙耕烟种瑶草。粉霞红绶藕丝裙，青洲步拾兰苕春。东指羲和能走马，海尘新生石山下。"},
{"poem_name": "送袁明府任长沙", "poem_id": "qiuyu_4473", "poem_class": "秋雨", "poet_dynasty": "唐朝", "poet": "李白", "poem": "别离杨柳青，樽酒表丹诚。古道携琴去，深山见峡迎。暖风花绕树，秋雨草沿城。自此长江内，无因夜犬惊。"},
{"poem_name": "赠周东卿画鱼", "poem_id": "qiuyu_122556", "poem_class": "秋雨", "poet_dynasty": "宋朝", "poet": "文天祥", "poem": "观君潇湘图，起我濠上心。短褐波涛旧，秋雨菰蒲深。"},
{"poem_name": "月台", "poem_id": "qiuyu_120541", "poem_class": "秋雨", "poet_dynasty": "宋朝", "poet": "王之道", "poem": "低迷委径柳，氛氲被池莲。亭前秋雨馀，明月来婵娟。高台甃苍玉，清风夜周旋。举杯属姮娥，醉舞还蹁跹。"},
{"poem_name": "句·于今尚未好", "poem_id": "qiuyu_91241", "poem_class": "秋雨", "poet_dynasty": "宋朝", "poet": "宋祁", "poem": "于今尚未好，漠漠宜秋雨。"},
{"poem_name": "雪", "poem_id": "qiuyu_100223", "poem_class": "秋雨", "poet_dynasty": "清朝", "poet": "乾隆", "poem": "夜报塞天同起云，凌晨玉叶遂翩纷。无林不作银花影，有嶂皆成冰绮纹。酒店旗飘近方见，僧房钟响远犹闻。入关廿里原秋雨，南北寒暄一岭分。"},
{"poem_name": "登池州翠微亭诗", "poem_id": "aiguo_2713", "poem_class": "爱国", "poet_dynasty": "宋朝", "poet": "岳飞", "poem": "经年尘土满征衣，特特寻芳上翠微。好水好山看未足，马蹄催趁明月归。"},
{"poem_name": "黄海舟中日人索句并见日俄战争地图", "poem_id": "aiguo_35633", "poem_class": "爱国", "poet_dynasty": "近现代", "poet": "秋瑾", "poem": "万里乘风去复来，只身东海挟春雷。忍看图画移颜色，肯使江山付劫灰。浊酒不销忧国泪，救时应仗出群才。拼将十万头颅血，须把乾坤力挽回。"},
{"poem_name": "寓居吴兴", "poem_id": "aiguo_149820", "poem_class": "爱国", "poet_dynasty": "宋朝", "poet": "曾几", "poem": "相对真成泣楚囚，遂无末策到神州。但知绕树如飞鹊，不解营巢似拙鸠。江北江南犹断绝，秋风秋雨敢淹留。低回又作荆州梦，落日孤云始欲愁。"},
{"poem_name": "送范山人归泰山", "poem_id": "taishan_4587", "poem_class": "泰山", "poet_dynasty": "唐朝", "poet": "李白", "poem": "鲁客抱白鹤，别余往泰山。初行若片云，杳在青崖间。高高至天门，日观近可攀。云山望不及，此去何时还。"},
{"poem_name": "塞上行", "poem_id": "caoyuan_36280", "poem_class": "草原", "poet_dynasty": "唐朝", "poet": "鲍溶", "poem": "西风应时筋角坚，承露牧马水草冷。可怜黄河九曲尽，毡馆牢落胡无影。"},
{"poem_name": "雁门太守行", "poem_id": "caoyuan_244129", "poem_class": "草原", "poet_dynasty": "明朝", "poet": "何景明", "poem": "垒垒高山，莽莽代谷。城边风起沙漠漠，城内惟闻奏胡乐。太守下车，买牛息戈。陶民礼义，朝弦暮歌。北历黄沙碛，南游白草原。五马何秩秩，朱英导文轩。嗟哉太守亦孔武，时时较猎西山下。"},
{"poem_name": "隆庆道中有感", "poem_id": "caoyuan_248545", "poem_class": "草原", "poet_dynasty": "明朝", "poet": "谢榛", "poem": "马度黄云塞，雕飞白草原。兵戈连岁动，霜霰入秋繁。农业千家废，人烟几处存。中途有行子，伫目亦销魂。"},
{"poem_name": "出塞作", "poem_id": "caoyuan_1995", "poem_class": "草原", "poet_dynasty": "唐朝", "poet": "王维", "poem": "居延城外猎天骄，白草连天野火烧。暮云空碛时驱马，秋日平原好射雕。护羌校尉朝乘障，破虏将军夜渡辽。玉靶角弓珠勒马，汉家将赐霍嫖姚。"},
{"poem_name": "送蓚县刘主簿楚", "poem_id": "caoyuan_18741", "poem_class": "草原", "poet_dynasty": "唐朝", "poet": "韩翃", "poem": "起家得事平原侯，晚出都门辞旧游。草色连绵几千里，青骊躞蹀路旁子。花深近县宿河阳，竹映春舟渡淇水。邺下淹留佳赏新，群公旧日心相亲。金盘晓鲙朱衣鲋，玉簟宵迎翠羽人。王程书使前期促，他日应知举鞭速。寒水浮瓜五月时，把君衣袖长河曲。"},
{"poem_name": "送崔使君赴寿州", "poem_id": "caoyuan_17787", "poem_class": "草原", "poet_dynasty": "唐朝", "poet": "刘长卿", "poem": "列郡专城分国忧，彤幨皂盖古诸侯。仲华遇主年犹少，公瑾论功位已酬。草色青青迎建隼，蝉声处处杂鸣驺。千里相思如可见，淮南木叶正惊秋。"},
{"poem_name": "送客赴洪州", "poem_id": "caoyuan_14691", "poem_class": "草原", "poet_dynasty": "唐朝", "poet": "李端", "poem": "草色随骢马，悠悠共出秦。水传云梦晓，山接洞庭春。帆影连三峡，猿声在四邻。青门一分手，难见杜陵人。"},
{"poem_name": "晓发齐州道中二首·东州几日倦征轩", "poem_id": "caoyuan_114787", "poem_class": "草原", "poet_dynasty": "宋朝", "poet": "欧阳修", "poem": "东州几日倦征轩，千骑骖驔白草原。鴈入寒云惊晓角，鸡鸣苍海浴朝暾。国恩未报身先老，客思无憀岁已昏。谁得平时为郡乐，自怜痟渴马文园。"},
{"poem_name": "寄陈八参军", "poem_id": "caoyuan_107373", "poem_class": "草原", "poet_dynasty": "明朝", "poet": "林鸿", "poem": "忆昔读书融水阳，青山影里开茅堂。结交由来重意气，使酒或可轻侯王。谁言一旦风尘起，故里萧条半荆杞。立身自许致功名，报国谁能论生死。尔时正值胡尘昏，手携俘首悬辕门。春风走马绿杨道，落日臂鹰秋草原。功成期将书幕府，当路忌才弃如土。部曲营残杀气消，关山梦醒秋声苦。比来为儒逢太清，石田芜没荒春耕。当时冠盖半丘土，此日交情结弟兄。交游惟君年最高，每以连枝勖我曹。天边落日见孤雁，海上秋风吹二毛。剑水无情入海流，凭将双泪到炎州。愿为乡曲牧童子，与子高歌同饭牛。"},
{"poem_name": "滴滴金·三月艳阳天", "poem_id": "caoyuan_223494", "poem_class": "草原", "poet_dynasty": "近现代", "poet": "梁羽生", "poem": "三月艳阳天，莺声呖溜圆，问赏心乐事谁家院？沈醉江南烟景里，浑望了那塞北苍茫大草原，羡五陵公子自翩翩，可记得那样狂疯丐尚颠连？灵云缥缈海凝光，疑有疑无在哪边？且听得那吴市啸声再唱玉弓缘。"},
{"poem_name": "送周长史", "poem_id": "caoyuan_14555", "poem_class": "草原", "poet_dynasty": "唐朝", "poet": "李端", "poem": "青枫树里宣城郡，独佐诸侯上板桥。江客亦能传好信，山僧多解说南朝。云阴出浦看帆小，草色连天见雁遥。别有空园落桃杏，知将丝组系兰桡。"},
{"poem_name": "三衢道中", "poem_id": "meihua_281845", "poem_class": "梅花", "poet_dynasty": "宋朝", "poet": "崔复初", "poem": "一客在他乡，行程一月强。云寒山欲暗，日短道偏长。枫叶嫣如醉，梅花谢亦香。谁家砧杵急，回首感征裳。"},
{"poem_name": "忆秦娥·初春", "poem_id": "meihua_10508", "poem_class": "梅花", "poet_dynasty": "宋朝", "poet": "杨万里", "poem": "新春早。春前十日春归了。春归了。落梅如雪，野桃红小。老夫不管春催老。只图烂醉花前倒。花前倒。儿扶归去，醒来窗晓。"},
{"poem_name": "赏梅", "poem_id": "meihua_2336", "poem_class": "梅花", "poet_dynasty": "宋朝", "poet": "叶绍翁", "poem": "梅花宜雪犹宜月，水畔山边更自奇。十四字传和靖后，又传君际五言诗。"},
{"poem_name": "过京口以南见竹林", "poem_id": "meihua_68028", "poem_class": "梅花", "poet_dynasty": "宋朝", "poet": "杨万里", "poem": "行从江北别梅兄，归到江南见竹君。却忆西湖湖上寺，梅花如雪竹如云。"},
{"poem_name": "鹧鸪天·西都作", "poem_id": "meihua_2673", "poem_class": "梅花", "poet_dynasty": "宋朝", "poet": "朱敦儒", "poem": "我是清都山水郎，天教分付与疏狂。曾批给雨支云券，累上留云借月章。诗万首，酒千觞。几曾着眼看侯王？玉楼金阙慵归去，且插梅花醉洛阳。"},
{"poem_name": "解梅嘲", "poem_id": "meihua_129843", "poem_class": "梅花", "poet_dynasty": "宋朝", "poet": "舒岳祥", "poem": "昨夜鸺鹠声婉娈，斗觉春随呼唤转。今朝检历知立春，屋角梅花笑初囅。向人带笑复含嗔，嗔我今为异代民。我语梅花勿嗔笑，四海已非唐日照。尔花也是易姓花，憔悴荒园守空峤。阆风自是可怜人，六十年来逢立春。安危治乱几番见，到此三年哭断魂。我是先朝前进士，贱无职守不得死。难学夷齐饿首阳，聊效陶潜书甲子。星回世换市朝新，头白空山与鬼邻。更有横金拖紫客，临危不死稳藏身。"},
{"poem_name": "梅花落", "poem_id": "meihua_23160", "poem_class": "梅花", "poet_dynasty": "唐朝", "poet": "杨炯", "poem": "窗外一株梅，寒花五出开。影随朝日远，香逐便风来。泣对铜钩障，愁看玉镜台。行人断消息，春恨几裴回。"},
{"poem_name": "柳氏二外甥求笔迹", "poem_id": "dushu_14999", "poem_class": "读书", "poet_dynasty": "宋朝", "poet": "苏轼", "poem": "退笔成山未足珍，读书万卷始通神。君家自有元和脚，莫厌家鸡更问人。一纸行书两绝诗，遂良须鬓已如丝。何当火急传家法，欲见诚悬笔谏时。"},
{"poem_name": "雁和韦侍御", "poem_id": "dushu_59839", "poem_class": "读书", "poet_dynasty": "唐朝", "poet": "薛能", "poem": "肃肃雍雍义有馀，九天莺凤莫相疏。唯应静向山窗过，激发英雄夜读书。"},
{"poem_name": "西山寻辛谔", "poem_id": "dushu_6748", "poem_class": "读书", "poet_dynasty": "唐朝", "poet": "孟浩然", "poem": "漾舟寻水便，因访故人居。落日清川里，谁言独羡鱼。石潭窥洞彻，沙岸历纡徐。竹屿见垂钓，茅斋闻读书。款言忘景夕，清兴属凉初。回也一瓢饮，贤哉常晏如。"},
{"poem_name": "菩萨蛮·寄女伴", "poem_id": "meihua_35636", "poem_class": "梅花", "poet_dynasty": "近现代", "poet": "秋瑾", "poem": "寒风料峭侵窗户，垂帘懒向回廊步。月色入高楼，相思两处愁。无边家国事，并入双蛾翠。若遇早梅开，一枝应寄来!"},
{"poem_name": "阙题", "poem_id": "dushu_614", "poem_class": "读书", "poet_dynasty": "唐朝", "poet": "刘慎虚", "poem": "道由白云尽，春与青溪长。时有落花至，远闻流水香。闲门向山路，深柳读书堂。幽映每白日，清辉照衣裳。"},
{"poem_name": "柏学士茅屋", "poem_id": "dushu_5623", "poem_class": "读书", "poet_dynasty": "唐朝", "poet": "杜甫", "poem": "碧山学士焚银鱼，白马却走深岩居。古人己用三冬足，年少今开万卷余。晴云满户团倾盖，秋水浮阶溜决渠。富贵必从勤苦得，男儿须读五车书。"},
{"poem_name": "喜闻盗贼蕃寇总退口号五首", "poem_id": "huanghe_6226", "poem_class": "黄河", "poet_dynasty": "唐朝", "poet": "杜甫", "poem": "萧关陇水入官军，青海黄河卷塞云。北极转愁龙虎气，西戎休纵犬羊群。赞普多教使入秦，数通和好止烟尘。朝廷忽用哥舒将，杀伐虚悲公主亲。崆峒西极过昆仑，驼马由来拥国门。逆气数年吹路断，蕃人闻道渐星奔。勃律天西采玉河，坚昆碧碗最来多。旧随汉使千堆宝，少答胡王万匹罗。今春喜气满乾坤，南北东西拱至尊。大历二年调玉烛，玄元皇帝圣云孙。"},
{"poem_name": "骄儿诗", "poem_id": "dushu_5092", "poem_class": "读书", "poet_dynasty": "唐朝", "poet": "李商隐", "poem": "衮师我骄儿，美秀乃无匹。文葆未周晬，固已知六七。四岁知名姓，眼不视梨栗。交朋颇窥观，谓是丹穴物。前朝尚器貌，流品方第一。不然神仙姿，不尔燕鹤骨。安得此相谓，欲慰衰朽质。青春妍和月，朋戏浑甥侄。绕堂复穿林，沸若金鼎溢。门有长者来，造次请先出。客前问所须，含意下吐实。归来学客面，e5败秉爷笏。或谑张飞胡，或笑邓艾吃。豪鹰毛崱屴，猛马气佶傈。截得青筼筜，骑走恣唐突。忽复学参军，按声唤苍鹘。又复纱灯旁，稽首礼夜佛。仰鞭罥蛛网，俯首饮花蜜。欲争蛱蝶轻，未谢柳絮疾。阶前逢阿姊，六甲颇输失。凝走弄香奁，拔脱金屈戌。抱持多反侧，威怒不可律。曲躬牵窗网，衉唾拭琴漆。有时看临书，挺立不动膝。古锦请裁衣，玉轴亦欲乞。请爷书春胜，春胜宜春日。芭蕉斜卷笺，辛夷低过笔。爷昔好读书，恳苦自著述。憔悴欲四十，无肉畏蚤虱。儿慎勿学爷，读书求甲乙。穰苴司马法，张良黄石术。便为帝王师，不假更纤悉。况今西与北，羌戎正狂悖。诛赦两未成，将养如痼疾。儿当速成大，探雏入虎穴。当为万户侯，勿守一经帙。"},
{"poem_name": "宛丘二咏", "poem_id": "qiuyu_83214", "poem_class": "秋雨", "poet_dynasty": "宋朝", "poet": "苏辙", "poem": "旱湖堤上柳空多，倚岸轻舟奈汝何。秋雨连渠添积润，春风吹冻忽生波。虫鱼便尔来无数，凫雁犹疑未肯过。持诧钱塘应笑我，坳中浮芥两么麽。古殿山花丛百围，故园曾见色依依。凌寒强比松筠秀，叶艳空惊岁月非。冰雪纷纷真性在，根株老大众园希。山中草木谁携种，潦倒尘埃不复归。"},
{"poem_name": "武夷曲次晦翁棹歌·藏里黄棺壑上船", "poem_id": "qiuyu_110843", "poem_class": "秋雨", "poet_dynasty": "明朝", "poet": "郑善夫", "poem": "藏里黄棺壑上船，春风秋雨自年年。觉来天地终归尽，炼得丹成亦可怜。"},
{"poem_name": "送晁将之咸平簿", "poem_id": "qiuyu_81508", "poem_class": "秋雨", "poet_dynasty": "宋朝", "poet": "张耒", "poem": "逢君执经博士堂，见君赐第出明光。俯眉作吏百态恶，豫章参天要雪霜。连墙秋雨老藜苋，十日不见已束装。试寻崔丞谢客处，壁间有诗细作行。"},
{"poem_name": "宿莹公禅房闻梵", "poem_id": "qiuyu_17246", "poem_class": "秋雨", "poet_dynasty": "唐朝", "poet": "李颀", "poem": "花宫仙梵远微微，月隐高城钟漏稀。夜动霜林惊落叶，晓闻天籁发清机。萧条已入寒空静，飒沓仍随秋雨飞。始觉浮生无住著，顿令心地欲皈依。"},
{"poem_name": "桃花菊", "poem_id": "qiuyu_153352", "poem_class": "秋雨", "poet_dynasty": "宋朝", "poet": "李新", "poem": "秋雨秋风夜，闲为桃菊吟。任香飘涧水，回翠入篱金。苦李自胡越，幽兰初腹心。故山千里外，回首暝烟深。"},
{"poem_name": "松菊堂读史五首·吾慕斯人不以官", "poem_id": "qiuyu_135704", "poem_class": "秋雨", "poet_dynasty": "宋朝", "poet": "晁补之", "poem": "吾慕斯人不以官，会昌一梦中兴间。何须更作穷愁志，秋雨长时睡正闲。"},
{"poem_name": "雨夜", "poem_id": "qiuyu_64776", "poem_class": "秋雨", "poet_dynasty": "宋朝", "poet": "杨万里", "poem": "岁晚能无感，诗成只独哦。萤光寒欲淡，秋雨暮偏多。伴老贫无恙，留愁酒肯麽。吟虫将落叶，为我拍还歌。"},
{"poem_name": "秋江送别", "poem_id": "qiuyu_107262", "poem_class": "秋雨", "poet_dynasty": "明朝", "poet": " 全室宗泐", "poem": "江头杨柳树，秋雨更萧萧。可惜长条尽，那堪折短条。"},
{"poem_name": "子柔将归忆别漫赋", "poem_id": "qiuyu_104124", "poem_class": "秋雨", "poet_dynasty": "明朝", "poet": "程嘉燧", "poem": "巷南秋雨过君家，独掩闲门几日斜。无那别来偏皎月，即看归到负黄花。春江在眼新安郭，暮雪惊心梁苑沙。欲去念君仍未决，穷愁相见莫相嗟。"},
{"poem_name": "送人赴安西", "poem_id": "aiguo_11546", "poem_class": "爱国", "poet_dynasty": "唐朝", "poet": "岑参", "poem": "上马带吴钩，翩翩度陇头。小来思报国，不是爱封侯。万里乡为梦，三边月作愁。早须清黠虏，无事莫经秋。"},
{"poem_name": "谢池春·壮岁从戎", "poem_id": "aiguo_1426", "poem_class": "爱国", "poet_dynasty": "宋朝", "poet": "陆游", "poem": "壮岁从戎，曾是气吞残虏。阵云高、狼烟夜举。朱颜青鬓，拥雕戈西戍。笑儒冠、自来多误。功名梦断，却泛扁舟吴楚。漫悲歌、伤怀吊古。烟波无际，望秦关何处？叹流年、又成虚度。"},
{"poem_name": "从军行", "poem_id": "aiguo_10932", "poem_class": "爱国", "poet_dynasty": "唐朝", "poet": "骆宾王", "poem": "平生一顾重，意气溢三军。野日分戈影，天星合剑文。弓弦抱汉月，马足践胡尘。不求生入塞，唯当死报君。"},
{"poem_name": "贞元十四年旱甚见权门移芍药花", "poem_id": "aiguo_62102", "poem_class": "爱国", "poet_dynasty": "唐朝", "poet": "吕温", "poem": "绿原青垄渐成尘，汲井开园日日新。四月带花移芍药，不知忧国是何人。"},
{"poem_name": "对酒", "poem_id": "aiguo_35632", "poem_class": "爱国", "poet_dynasty": "近现代", "poet": "秋瑾", "poem": "不惜千金买宝刀，貂裘换酒也堪豪。一腔热血勤珍重，洒去犹能化碧涛。"},
{"poem_name": "关山月", "poem_id": "aiguo_176", "poem_class": "爱国", "poet_dynasty": "宋朝", "poet": "陆游", "poem": "和戎诏下十五年，将军不战空临边。朱门沉沉按歌舞，厩马肥死弓断弦。戍楼刁斗催落月，三十从军今白发。笛里谁知壮士心，沙头空照征人骨。中原干戈古亦闻，岂有逆胡传子孙！遗民忍死望恢复，几处今宵垂泪痕。"},
{"poem_name": "三将军歌并序", "poem_id": "aiguo_35778", "poem_class": "爱国", "poet_dynasty": "清朝", "poet": "张维屏", "poem": "三将军，一姓葛，两姓陈，捐躯报国皆忠臣。英夷犯粤寇氛恶，将军奉檄守沙角。奋前击贼贼稍却，公奋无如兵力弱。凶徒蜂拥向公扑，短兵相接乱刀落。乱刀斫公肢体分，公体虽分神则完。公子救父死阵前，父子两世忠孝全。陈将军，有贤子；葛将军，有贤母。子随父死不顾身，母闻子死数点首。夷犯定海公守城，手轰巨炮烧夷兵。夷兵入城公步战，炮洞公胸刀劈面。一目劈去斗犹健，面血淋漓贼惊叹。夜深雨止残月明，见公一目犹怒瞪，尸如铁立僵不倒，负公尸归有徐保。陈将军，福建人。自少追随李忠毅，身经百战忘辛勤。英夷犯上海，公守西炮台。以炮击夷兵，夷兵多伤摧。公方血战至日旰，东炮台兵忽奔散。公势既孤贼愈悍，公口喷血身殉难。十日得尸色不变，千秋祀庙吴人建。我闻人言为此诗，言非一人同一辞。死夷事者不止此，阙所不知诗亦史。承平武备皆具文，勇怯真伪临阵分。天生忠勇超人群，将才孰谓今无人？呜呼将才孰谓今无人，君不见二陈一葛三将军！"},
{"poem_name": "春申君", "poem_id": "aiguo_2928", "poem_class": "爱国", "poet_dynasty": "唐朝", "poet": "杜牧", "poem": "烈士思酬国士恩，春申谁与快冤魂。三千宾客总珠履，欲使何人杀李园。"},
{"poem_name": "题青泥市寺壁", "poem_id": "aiguo_2530", "poem_class": "爱国", "poet_dynasty": "宋朝", "poet": "岳飞", "poem": "雄气堂堂贯斗牛，誓将直节报君仇。斩除顽恶还车驾，不问登坛万户侯。"},
{"poem_name": "登泰山日观峰", "poem_id": "taishan_27202", "poem_class": "泰山", "poet_dynasty": "宋朝", "poet": "梅尧臣", "poem": "晨登日观峰，海水黄金熔。浴出车轮光，随天行无踪。正视刺我目，攒集如剑锋。照曜万物兴，磨灭万物凶。草木既无命，必闻石间松。当时一避雨，安得大夫封。人而苟不遇，抱简诵六龙。"},
{"poem_name": "泰山石", "poem_id": "taishan_33060", "poem_class": "泰山", "poet_dynasty": "唐朝", "poet": "李德裕", "poem": "鸡鸣日观望，远与扶桑对。沧海似熔金，众山如点黛。遥知碧峰首，独立烟岚内。此石依五松，苍苍几千载。"},
{"poem_name": "泰山", "poem_id": "taishan_35718", "poem_class": "泰山", "poet_dynasty": "明朝", "poet": "李梦阳", "poem": "俯首元齐鲁，东瞻海似杯。斗然一峰上，不信万山开。日抱扶桑跃，天横碣石来。君看秦始后，仍有汉皇台。"},
{"poem_name": "内蒙东部纪游·陈旗草原二首之一", "poem_id": "caoyuan_226454", "poem_class": "草原", "poet_dynasty": "近现代", "poet": "老舍", "poem": "陈旗一碧到云边，莫谓江南景独妍；六月人归花满地，随时雨过翠连天。远丘流雪群羊下，大野惊风匹马还。隐隐牧歌何处起，遥看公社立炊烟。"},
{"poem_name": "泰山", "poem_id": "taishan_58303", "poem_class": "泰山", "poet_dynasty": "宋朝", "poet": "汪元量", "poem": "敕使联镳上翠岑，飞泉跃涧吼雷音。凌高一览知天远，迂曲千蹊觉洞深。龙蛰沧溟蛟舞壑，枭横碧落凤归林。山灵护得神祠在，苔蚀秦碑古树阴。"},
{"poem_name": "望岳", "poem_id": "taishan_57", "poem_class": "泰山", "poet_dynasty": "唐朝", "poet": "杜甫", "poem": "望岳（一）岱宗夫如何？齐鲁青未了。造化钟神秀，阴阳割昏晓。荡胸生层云，决眦入归鸟。会当凌绝顶，一览众山小。望岳（二）西岳崚嶒竦处尊，诸峰罗立似儿孙。安得仙人九节杖，拄到玉女洗头盆。车箱入谷无归路，箭栝通天有一门。稍待秋风凉冷后，高寻白帝问真源。望岳（三）南岳配朱鸟，秩礼自百王。歘吸领地灵，鸿洞半炎方。邦家用祀典，在德非馨香。巡守何寂寥，有虞今则亡。洎吾隘世网，行迈越潇湘。渴日绝壁出，漾舟清光旁。祝融五峯尊，峯峯次低昴。紫盖独不朝，争长嶫相望。恭闻魏夫人，羣仙夹翱翔。有时五峯气，散风如飞霜。牵迫限修途，未暇杖崇冈。归来觊命驾，沐浴休玉堂。三叹问府主，曷以赞我皇。牲璧忍衰俗，神其思降祥。"},
{"poem_name": "至大梁却寄匡城主人", "poem_id": "caoyuan_206", "poem_class": "草原", "poet_dynasty": "唐朝", "poet": "岑参", "poem": "一从弃鱼钓，十载干明王。无由谒天阶，却欲归沧浪。仲秋至东郡，遂见天雨霜。昨日梦故山，蕙草色已黄。平明辞铁丘，薄暮游大梁。仲秋萧条景，拔剌飞鹅鶬。四郊阴气闭，万里无晶光。长风吹白茅，野火烧枯桑。故人南燕吏，籍籍名更香。聊以玉壶赠，置之君子堂。"},
{"poem_name": "内蒙东部纪游·陈旗草原二首之二", "poem_id": "caoyuan_226452", "poem_class": "草原", "poet_dynasty": "近现代", "poet": "老舍", "poem": "主人好客手抓羊，乳酒酥油色色香。祝福频频难尽意，举杯切切莫相忘。老翁犹唱当年曲，少女新添时代装。蒙汉情深何忍别，天涯碧草话斜阳。"},
{"poem_name": "寄刘驾", "poem_id": "caoyuan_33527", "poem_class": "草原", "poet_dynasty": "唐朝", "poet": "曹邺", "poem": "一川草色青袅袅，绕屋水声如在家。怅望美人不携手，墙东又发数枝花。"},
{"poem_name": "题竹林寺", "poem_id": "shijian_185914", "poem_class": "时间", "poet_dynasty": "唐朝", "poet": "朱放", "poem": "岁月人间促，烟霞此地多。殷勤竹林寺，更得几回过。"},
{"poem_name": "登泽州城北楼宴", "poem_id": "shijian_6903", "poem_class": "时间", "poet_dynasty": "唐朝", "poet": "陈子昂", "poem": "平生倦游者，观化久无穷。复来登此国，临望与君同。坐见秦兵垒，遥闻赵将雄。武安君何在，长平事已空。且歌玄云曲，御酒舞薰风。勿使青衿子，嗟尔白头翁。"},
{"poem_name": "渔家傲·小雨纤纤风细细", "poem_id": "shijian_187479", "poem_class": "时间", "poet_dynasty": "宋朝", "poet": "朱服", "poem": "小雨纤纤风细细，万家杨柳青烟里。恋树湿花飞不起，愁无比，和春付与东流水。九十光阴能有几？金龟解尽留无计。寄语东阳沽酒市，拼一醉，而今乐事他年泪。"},
{"poem_name": "卖花声·立春", "poem_id": "shijian_35663", "poem_class": "时间", "poet_dynasty": "清朝", "poet": "黄景仁", "poem": "独饮对辛盘，愁上眉弯，楼窗今夜且休关。前度落红流到海，燕子衔还。书贴更簪欢，旧例都删，到时风雪满千山。年去年来常不老，春比人顽。"},
{"poem_name": "避乱陈仓南山回望三秦追怀淮阴侯信漫赋长句", "poem_id": "caoyuan_263138", "poem_class": "草原", "poet_dynasty": "宋朝", "poet": "李汾", "poem": "凭高四顾战尘昏，鹑野山川自吐吞。渭水波涛喧陇阪，散关形势轧兴元。旌旗日落黄云戍，弓剑霜寒白草原。一饭悠悠从漂母，谁怜国士未酬恩。"},
{"poem_name": "叹白发", "poem_id": "shijian_2843", "poem_class": "时间", "poet_dynasty": "唐朝", "poet": "王维", "poem": "宿昔朱颜成暮齿，须臾白发变垂髫。一生几许伤心事，不向空门何处销。"},
{"poem_name": "叹花", "poem_id": "shijian_1975", "poem_class": "时间", "poet_dynasty": "唐朝", "poet": "杜牧", "poem": "自是寻春去校迟，不须惆怅怨芳时。狂风落尽深红色，绿叶成阴子满枝。"},
{"poem_name": "苦昼短", "poem_id": "shijian_5384", "poem_class": "时间", "poet_dynasty": "唐朝", "poet": "李贺", "poem": "飞光飞光，劝尔一杯酒。吾不识青天高，黄地厚。唯见月寒日暖，来煎人寿。食熊则肥，食蛙则瘦。神君何在？太一安有？天东有若木，下置衔烛龙。吾将斩龙足，嚼龙肉，使之朝不得回，夜不得伏。自然老者不死，少者不哭。何为服黄金、吞白玉？谁似任公子，云中骑碧驴？刘彻茂陵多滞骨，嬴政梓棺费鲍鱼。"},
{"poem_name": "过张溪赠张完", "poem_id": "shijian_2717", "poem_class": "时间", "poet_dynasty": "宋朝", "poet": "岳飞", "poem": "无心买酒谒青春，对镜空嗟白发新。花下少年应笑我，垂垂羸马访高人。"},
{"poem_name": "九日道中", "poem_id": "shijian_96570", "poem_class": "时间", "poet_dynasty": "宋朝", "poet": "方岳", "poem": "重阳却喜无风雨，野菊迎人亦自花。年去年来秋又老，江南江北鬓将华。离骚如此那无酒，羁旅虽谙不似家。但得东篱堪种菊，尽容吾子岸乌纱。"},
{"poem_name": "南楼令·一见又天涯", "poem_id": "meihua_25074", "poem_class": "梅花", "poet_dynasty": "宋朝", "poet": "张炎", "poem": "一见又天涯。人生可叹嗟。想难忘、江上琵琶。诗酒一瓢风雨外，都莫问，是谁家。怜我鬓先华。何愁归路赊。向西湖、重隐烟霞。说与山童休放鹤，最零落，是梅花。"},
{"poem_name": "洞仙歌·江南腊尽", "poem_id": "meihua_325", "poem_class": "梅花", "poet_dynasty": "宋朝", "poet": "苏轼", "poem": "江南腊尽，早梅花开后，分付新春与垂柳。细腰肢自有入格风流，仍更是、骨体清英雅秀。永丰坊那畔，尽日无人，谁见金丝弄晴昼？断肠是飞絮时，绿叶成阴，无个事、一成消瘦。又莫是东风逐君来，便吹散眉间一点春皱。"},
{"poem_name": "早梅", "poem_id": "meihua_2169", "poem_class": "梅花", "poet_dynasty": "唐朝", "poet": "齐己", "poem": "万木冻欲折， 孤根暖独回。前村深雪里， 昨夜一枝开。风递幽香出， 禽窥素艳来。明年如应律， 先发望春台。"},
{"poem_name": "早梅", "poem_id": "meihua_2680", "poem_class": "梅花", "poet_dynasty": "明朝", "poet": "道源", "poem": "万树寒无色，南枝独有花。香闻流水处，影落野人家。"},
{"poem_name": "梦游仙·其十", "poem_id": "meihua_268913", "poem_class": "梅花", "poet_dynasty": "清朝", "poet": "易顺鼎", "poem": "榕城好，飘梦水天空。枫叶凉波江舫笛，梅花细雨寺楼钟。不听也愁侬。"},
{"poem_name": "洛中访袁拾遗不遇", "poem_id": "meihua_6620", "poem_class": "梅花", "poet_dynasty": "唐朝", "poet": "孟浩然", "poem": "洛阳访才子，江岭作流人。闻说梅花早，何如北地春。"},
{"poem_name": "盱眙军无梅，郡圃止有蜡梅两株二首·腊里花开已是迟", "poem_id": "meihua_66378", "poem_class": "梅花", "poet_dynasty": "宋朝", "poet": "杨万里", "poem": "腊里花开已是迟，西湖十月见琼肌。岭头犹说南枝暖，却向淮南觅北枝。"},
{"poem_name": "墨梅", "poem_id": "meihua_1497", "poem_class": "梅花", "poet_dynasty": "元朝", "poet": "王冕", "poem": "吾家洗砚池头树，个个花开淡墨痕。不要人夸好颜色，只流清气满乾坤。"},
{"poem_name": "诉衷情·小梅风韵最妖娆", "poem_id": "meihua_12793", "poem_class": "梅花", "poet_dynasty": "宋朝", "poet": "晏几道", "poem": "小梅风韵最妖娆。开处雪初消。南枝欲附春信，长恨陇人遥。闲记忆，旧江皋。路迢迢。暗香浮动，疏影横斜，几处溪桥。"},
{"poem_name": "得晴欲过江访梅已忽病作天亦复阴怅然有赋", "poem_id": "meihua_70820", "poem_class": "梅花", "poet_dynasty": "宋朝", "poet": "赵蕃", "poem": "立春数日间，梅花未多睹。书窗有折枝，每浸则微吐。残编宵未眠，犯酒朝自举。时闻递幽香，似接谭妙语。林园何人家，厥地非容与。曾知将军祠，老木瞰江浒。时中几及之，欲往遭雪阻。莫要居士曲，但费先生楮。前朝得霜霁，决意唤鸣櫨。肩舆已出门，邂逅谒吾侣。忽焉头岑岑，归卧更侵膂。或者瘧为崇，又意瘴莫御。杯铛且弃置，药饵事煎煮。岂唯病独然，阴云重弥宇。羲之嗜山水，誓墓不自许。涪翁访岑公，亦叹连朝雨。世人肆贪求，妄意辄簪组。宁知一笑适，亦自有从拒。天云会当开，我病亦应愈。但恐梅之花，蹁跹如化羽。"},
{"poem_name": "与诸客携酒寻去年梅花有感", "poem_id": "meihua_8594", "poem_class": "梅花", "poet_dynasty": "唐朝", "poet": "白居易", "poem": "马上同携今日杯，湖边共觅去春梅。年年只是人空老，处处何曾花不开。诗思又牵吟咏发，酒酣闲唤管弦来。樽前百事皆依旧，点检惟无薛秀才。"},
{"poem_name": "过长江贾岛主簿旧厅", "poem_id": "dushu_19856", "poem_class": "读书", "poet_dynasty": "唐朝", "poet": "崔涂", "poem": "雕琢文章字字精，我经此处倍伤情。身从谪宦方沾禄，才被槌埋更有声。过县已无曾识吏，到厅空见旧题名。长江一曲年年水，应为先生万古清。"},
{"poem_name": "陪裴使君登岳阳楼", "poem_id": "meihua_5642", "poem_class": "梅花", "poet_dynasty": "唐朝", "poet": "杜甫", "poem": "湖阔兼云雾，楼孤属晚晴。礼加徐孺子，诗接谢宣城。雪岸丛梅发，春泥百草生。敢违渔父问，从此更南征。"},
{"poem_name": "早梅", "poem_id": "meihua_172", "poem_class": "梅花", "poet_dynasty": "唐朝", "poet": "柳宗元", "poem": "早梅发高树，迥映楚天碧。朔风飘夜香，繁霜滋晓白。欲为万里赠，杳杳山水隔。寒英坐销落，何用慰远客？"},
{"poem_name": "寒食前一日寄子瞻", "poem_id": "dushu_82717", "poem_class": "读书", "poet_dynasty": "宋朝", "poet": "苏辙", "poem": "寒食明朝一百五，谁家冉冉尚厨烟。桃花开尽叶初绿，燕子飞来体自便。爱客渐能陪痛饮，读书无思懒开编。秦川雪尽南山出，思共肩舆看麦田。"},
{"poem_name": "八哀诗·故秘书少监武功苏公源明", "poem_id": "dushu_6468", "poem_class": "读书", "poet_dynasty": "唐朝", "poet": "杜甫", "poem": "武功少也孤，徒步客徐兖。读书东岳中，十载考坟典。时下莱芜郭，忍饥浮云巘.负米晚为身，每食脸必泫。夜字照爇薪，垢衣生碧藓。庶以勤苦志，报兹劬劳显。学蔚醇儒姿，文包旧史善。洒落辞幽人，归来潜京辇。射君东堂策，宗匠集精选。制可题未干，乙科已大阐。文章日自负，吏禄亦累践。晨趋阊阖内，足蹋宿昔趼。一麾出守还，黄屋朔风卷。不暇陪八骏，虏庭悲所遣。平生满尊酒，断此朋知展。忧愤病二秋，有恨石可转。肃宗复社稷，得无逆顺辨。范晔顾其儿，李斯忆黄犬。秘书茂松意，溟涨本末浅。青荧芙蓉剑，犀兕岂独剸。反为后辈亵，予实苦怀缅。煌煌斋房芝，事绝万手搴。垂之俟来者，正始征劝勉。不要悬黄金，胡为投乳rP.结交三十载，吾与谁游衍。荥阳复冥莫，罪罟已横罥.呜呼子逝日，始泰则终蹇。长安米万钱，凋丧尽馀喘。战伐何当解，归帆阻清沔。尚缠漳水疾，永负蒿里饯。"},
{"poem_name": "安平公诗·故赠尚书韩氏", "poem_id": "dushu_5062", "poem_class": "读书", "poet_dynasty": "唐朝", "poet": "李商隐", "poem": "丈人博陵王名家，怜我总角称才华。华州留语晓至暮，高声喝吏放两衙。明朝骑马出城外，送我习业南山阿。仲子延岳年十六，面如白玉欹乌纱。其弟炳章犹两丱，瑶林琼树含奇花。陈留阮家诸侄秀，逦迤出拜何骈罗。府中从事杜与李，麟角虎翅相过摩。清词孤韵有歌响，击触钟磬鸣环珂。三月石堤冻销释，东风开花满阳坡。时禽得伴戏新木，其声尖咽如鸣梭。公时载酒领从事，踊跃鞍马来相过。仰看楼殿撮清汉，坐视世界如恒沙。面热脚掉互登陟，青云表柱白云崖。一百八句在贝叶，三十三天长雨花。长者子来辄献盖，辟支佛去空留靴。公时受诏镇东鲁，遣我草诏随车牙。顾我下笔即千字，疑我读书倾五车。呜呼大贤苦不寿，时世方士无灵砂。五月至止六月病，遽颓泰山惊逝波。明年徒步吊京国，宅破子毁哀如何。西风冲户卷素帐，隙光斜照旧燕窠。古人常叹知己少，况我沦贱艰虞多。如公之德世一二，岂得无泪如黄河。沥胆咒愿天有眼，君子之泽方滂沱。"},
{"poem_name": "古意·十五好诗书", "poem_id": "dushu_28857", "poem_class": "读书", "poet_dynasty": "南北朝", "poet": "颜之推", "poem": "十五好诗书，二十弹冠仕。楚王赐颜色，出入章华里。作赋凌屈原，读书夸左史。数从明月宴，或侍朝云祀。登山摘紫芝，泛江采绿芷。歌舞未终曲，风尘暗天起。吴师破九龙，秦兵割千里。狐兔穴宗庙，霜露沾朝市。璧入邯郸宫，剑去襄城水。未获殉陵墓，独生良足耻。悯悯思旧都，恻恻怀君子。白发窥明镜，忧伤没余齿。"},
{"poem_name": "题衡山县文宣王庙新学堂，呈陆宰", "poem_id": "dushu_6430", "poem_class": "读书", "poet_dynasty": "唐朝", "poet": "杜甫", "poem": "旄头彗紫微，无复俎豆事。金甲相排荡，青衿一憔悴。呜呼已十年，儒服弊于地。征夫不遑息，学者沦素志。我行洞庭野，欻得文翁肆。侁侁胄子行，若舞风雩至。周室宜中兴，孔门未应弃。是以资雅才，涣然立新意。衡山虽小邑，首唱恢大义。因见县尹心，根源旧宫閟.讲堂非曩构，大屋加涂墍。下可容百人，墙隅亦深邃。何必三千徒，始压戎马气。林木在庭户，密干叠苍翠。有井朱夏时，辘轳冻阶戺。耳闻读书声，杀伐灾仿佛。故国延归望，衰颜减愁思。南纪改波澜，西河共风味。采诗倦跋涉，载笔尚可记。高歌激宇宙，凡百慎失坠。"},
{"poem_name": "漫成", "poem_id": "dushu_272164", "poem_class": "读书", "poet_dynasty": "宋朝", "poet": "曹逢时", "poem": "学书须学颜真卿，作诗须作陶渊明。其它泚笔本骫骳，便有风骨非天成。"},
{"poem_name": "闲坐看书，贻诸少年", "poem_id": "dushu_8743", "poem_class": "读书", "poet_dynasty": "唐朝", "poet": "白居易", "poem": "雨砌长寒芜，风庭落秋果。窗间有闲叟，尽日看书坐。书中见往事，历历知福祸。多取终厚亡，疾驱必先堕。劝君少干名，名为锢身锁。劝君少求利，利是焚身火。我心知已久，吾道无不可。所以雀罗门，不能寂寞我。"},
{"poem_name": "桂州三月三日", "poem_id": "huanghe_17668", "poem_class": "黄河", "poet_dynasty": "唐朝", "poet": "宋之问", "poem": "代业京华里，远投魑魅乡。登高望不极，云海四茫茫。伊昔承休盼，曾为人所羡。两朝赐颜色，二纪陪欢宴。昆明御宿侍龙媒，伊阙天泉复几回。西夏黄河水心剑，东周清洛羽觞杯。苑中落花扫还合，河畔垂杨拨不开。千春万寿多行乐，柏梁和歌攀睿作。赐金分帛奉恩辉，风举云摇入紫微。晨趋北阙鸣珂至，夜出南宫把烛归。载笔儒林多岁月，襆被文昌佐吴越。越中山海高且深，兴来无处不登临。永和九年刺海郡，暮春三月醉山阴。愚谓嬉游长似昔，不言流寓欻成今。始安繁华旧风俗，帐饮倾城沸江曲。主人丝管清且悲，客子肝肠断还续。荔浦蘅皋万里馀，洛阳音信绝能疏。故园今日应愁思，曲水何能更祓除。逐伴谁怜合浦叶，思归岂食桂江鱼。不求汉使金囊赠，愿得佳人锦字书。"},
{"poem_name": "凉州词", "poem_id": "huanghe_20987", "poem_class": "黄河", "poet_dynasty": "唐朝", "poet": "薛逢", "poem": "昨夜蕃兵报国仇，沙州都护破凉州。黄河九曲今归汉，塞外纵横战血流。"},
{"poem_name": "送李尚书镇滑州", "poem_id": "huanghe_3932", "poem_class": "黄河", "poet_dynasty": "唐朝", "poet": "刘禹锡", "poem": "南徐报政入文昌，东郡须才别建章。视草名高同蜀客，拥旄年少胜荀郎。黄河一曲当城下，缇骑千重照路傍。自古相门还出相，如今人望在岩廊。"},
{"poem_name": "梁园吟", "poem_id": "huanghe_1330", "poem_class": "黄河", "poet_dynasty": "唐朝", "poet": "李白", "poem": "我浮黄河去京阙，挂席欲进波连山。天长水阔厌远涉，访古始及平台间。平台为客忧思多，对酒遂作梁园歌。却忆蓬池阮公咏，因吟“渌水扬洪波”。洪波浩荡迷旧国，路远西归安可得！人生达命岂暇愁，且饮美酒登高楼。平头奴子摇大扇，五月不热疑清秋。玉盘杨梅为君设，吴盐如花皎白雪。持盐把酒但饮之，莫学夷齐事高洁。昔人豪贵信陵君，今人耕种信陵坟。荒城虚照碧山月，古木尽入苍梧云。梁王宫阙今安在？枚马先归不相待。舞影歌声散绿池，空馀汴水东流海。沉吟此事泪满衣，黄金买醉未能归。连呼五白行六博，分曹赌酒酣驰晖。歌且谣，意方远。东山高卧时起来，欲济苍生未应晚。"},
{"poem_name": "自淇涉黄河途中作十三首", "poem_id": "huanghe_11366", "poem_class": "黄河", "poet_dynasty": "唐朝", "poet": "高适", "poem": "川上常极目，世情今已闲。去帆带落日，征路随长山。亲友若云霄，可望不可攀。于兹任所惬，浩荡风波间。清晨泛中流，羽族满汀渚。黄鹄何处来，昂藏寡俦侣。飞鸣无人见，饮啄岂得所。云汉尔固知，胡为不轻举。野人头尽白，与我忽相访。手持青竹竿，日暮淇水上。虽老美容色，虽贫亦闲放。钓鱼三十年，中心无所向。南登滑台上，却望河淇间。竹树夹流水，孤城对远山。念兹川路阔，羡尔沙鸥闲。长想别离处，犹无音信还。东入黄河水，茫茫泛纡直。北望太行山，峨峨半天色。山河相映带，深浅未可测。自昔有贤才，相逢不相识。秋日登滑台，台高秋已暮。独行既未惬，怀土怅无趣。晋宋何萧条，羌胡散驰鹜。当时无战略，此地即边戍。兵革徒自勤，山河孰云固。乘闲喜临眺，感物伤游寓。惆怅落日前，飘飖远帆处。北风吹万里，南雁不知数。归意方浩然，云沙更回互。乱流自兹远，倚楫时一望。遥见楚汉城，崔嵬高山上。天道昔未测，人心无所向。屠钓称侯王，龙蛇争霸王。缅怀多杀戮，顾此生惨怆。圣代休甲兵，吾其得闲放。兹川方悠邈，云沙无前后。古堰对河壖，长林出淇口。独行非吾意，东向日已久。忧来谁得知，且酌尊中酒。朝从北岸来，泊船南河浒。试共野人言，深觉农夫苦。去秋虽薄熟，今夏犹未雨。耕耘日勤劳，租税兼舄卤。园蔬空寥落，产业不足数。尚有献芹心，无因见明主。茫茫浊河注，怀古临河滨。禹功本豁达，汉迹方因循。坎德昔滂沱，冯夷胡不仁。激潏陵堤防，东郡多悲辛。天子忽惊悼，从官皆负薪。畚筑岂无谋，祈祷如有神。宣房今安在，高岸空嶙峋。我行倦风湍，辍棹将问津。空传歌瓠子，感慨独愁人。孟夏桑叶肥，秾阴夹长津。蚕农有时节，田野无闲人。临水狎渔樵，望山怀隐沦。谁能去京洛，憔悴对风尘。朝景入平川，川长复垂柳。遥看魏公墓，突兀前山后。忆昔大业时，群雄角奔走。伊人何电迈，独立风尘首。传檄举敖仓，拥兵屯洛口。连营一百万，六合如可有。方项终比肩，乱隋将假手。力争固难恃，骄战曷能久。若使学萧曹，功名当不朽。皤皤河滨叟，相遇似有耻。辍榜聊问之，答言尽终始。一生虽贫贱，九十年未死。且喜对儿孙，弥惭远城市。结庐黄河曲，垂钓长河里。漫漫望云沙，萧条听风水。所思强饭食，永愿在乡里。万事吾不知，其心只如此。"},
{"poem_name": "春日投钱塘元帅尚父二首", "poem_id": "huanghe_25666", "poem_class": "黄河", "poet_dynasty": "唐朝", "poet": "罗隐", "poem": "正忧衰老辱金台，敢望昭王顾问来。门外旌旗屯虎豹，壁闲章句动风雷。三都节已联翩降，两地花应次第开。若比紫髯分鼎足，未闻馀力有琼瑰。征东幕府十三州，敢望非才忝上游。官秩已叨吴品职，姓名兼显鲁春秋。盐车顾后声方重，火井窥来焰始浮。一句黄河千载事，麦城王粲谩登楼。"},
{"poem_name": "览物", "poem_id": "huanghe_6201", "poem_class": "黄河", "poet_dynasty": "唐朝", "poet": "杜甫", "poem": "曾为掾吏趋三辅，忆在潼关诗兴多。巫峡忽如瞻华岳，蜀江犹似见黄河。舟中得病移衾枕，洞口经春长薜萝。形胜有馀风土恶，几时回首一高歌。"},
{"poem_name": "送郭判官赴振武", "poem_id": "huanghe_14176", "poem_class": "黄河", "poet_dynasty": "唐朝", "poet": "卢纶", "poem": "黄河九曲流，缭绕古边州。鸣雁飞初夜，羌胡正晚秋。凄凉金管思，迢递玉人愁。七叶推多庆，须怀杀敌忧。"},
{"poem_name": "黎阳寄姚合", "poem_id": "huanghe_7868", "poem_class": "黄河", "poet_dynasty": "唐朝", "poet": "贾岛", "poem": "魏都城里曾游熟，才子斋中止泊多。去日绿杨垂紫陌，归时白草夹黄河。新诗不觉千回咏，古镜曾经几度磨。惆怅心思滑台北，满杯浓酒与愁和。"},
{"poem_name": "登水门楼，见亡友张贞期题望黄河诗，因以感兴", "poem_id": "huanghe_20735", "poem_class": "黄河", "poet_dynasty": "唐朝", "poet": "崔曙", "poem": "吾友东南美，昔闻登此楼。人随川上逝，书向壁中留。严子好真隐，谢公耽远游。清风初作颂，暇日复销忧。时与文字古，迹将山水幽。已孤苍生望，空见黄河流。流落年将晚，悲凉物已秋。天高不可问，掩泣赴行舟。"},
{"poem_name": "百花原", "poem_id": "huanghe_17258", "poem_class": "黄河", "poet_dynasty": "唐朝", "poet": "李颀", "poem": "百花原头望京师，黄河水流无已时。穷秋旷野行人绝，马首东来知是谁。"},
{"poem_name": "送韩从事归本道", "poem_id": "huanghe_4858", "poem_class": "黄河", "poet_dynasty": "五代", "poet": "王贞白", "poem": "献捷灵州倅，归时宠拜新。论边多称旨，许国誓亡身。马渴黄河冻，雁回青冢春。到蕃唯促战，应不肯和亲。"},
{"poem_name": "和令狐相公入潼关", "poem_id": "huanghe_3881", "poem_class": "黄河", "poet_dynasty": "唐朝", "poet": "刘禹锡", "poem": "寒光照旌节，关路晓无尘。吏谒前丞相，山迎旧主人。东瞻军府静，西望敕书频。心共黄河水，同升天汉津。"},
{"poem_name": "夜别韦司士", "poem_id": "huanghe_11361", "poem_class": "黄河", "poet_dynasty": "唐朝", "poet": "高适", "poem": "高馆张灯酒复清，夜钟残月雁归声。只言啼鸟堪求侣，无那春风欲送行。黄河曲里沙为岸，白马津边柳向城。莫怨他乡暂离别，知君到处有逢迎。"},
{"poem_name": "闲居寄陈山人", "poem_id": "qiuyu_34556", "poem_class": "秋雨", "poet_dynasty": "唐朝", "poet": "谭用之", "poem": "闲居何处得闲名，坐掩衡茅损性灵。破梦晓钟闻竹寺，沁心秋雨浸莎庭。瓮边难负千杯绿，海上终眠万仞青。珍重先生全太古，应看名利似浮萍。"},
{"poem_name": "水调歌头·赋三门津", "poem_id": "huanghe_1209", "poem_class": "黄河", "poet_dynasty": "元朝", "poet": "元好问", "poem": "黄河九天上，人鬼瞰重关。长风怒卷高浪，飞洒日光寒。峻似吕梁千仞，壮似钱塘八月，直下洗尘寰。万象入横溃，依旧一峰闲。仰危巢，双鹄过，杳难攀。人间此险何用，万古秘神奸。不用燃犀下照，未必佽飞强射，有力障狂澜。唤取骑鲸客，挝鼓过银山。"},
{"poem_name": "秋雨", "poem_id": "qiuyu_42326", "poem_class": "秋雨", "poet_dynasty": "元朝", "poet": "仇远", "poem": "杜陵昔日歌秋风，卷去屋上茅三重。村翁今夜叹秋雨，冲倒檐前墙数堵。瓦倾栋挠直见天，寒侵素被不得眠。相如家徒四壁立，我比相如尤可怜。钱唐近报融风起，瓦砾尘埃半城市。霜餐露宿人遑遑，衣食难谋况居止。呼童向晓收篁芦，补篱织箔聊枝梧。雨飘有限行且止，秋阳余暖留桑榆。呜呼居得一日且一日，丈夫安能事一室。"},
{"poem_name": "送陆擢", "poem_id": "qiuyu_16281", "poem_class": "秋雨", "poet_dynasty": "唐朝", "poet": "常建", "poem": "圣代多才俊，陆生何考槃。南山高松树，不合空摧残。九月湖上别，北风秋雨寒。殷勤叹孤凤，早食金琅玕."},
{"poem_name": "闲居即事", "poem_id": "qiuyu_22717", "poem_class": "秋雨", "poet_dynasty": "唐朝", "poet": "朱庆馀", "poem": "深嶂多幽景，闲居野兴清。满庭秋雨过，连夜绿苔生。石面横琴坐，松阴采药行。超然尘事外，不似绊浮名。"},
{"poem_name": "有所思·双星荧荧隔秋水", "poem_id": "qiuyu_110750", "poem_class": "秋雨", "poet_dynasty": "明朝", "poet": "石珝", "poem": "双星荧荧隔秋水，秋入城头漏声里。窗间梧桐风瑟瑟，青鸟南飞月华白。朱弦一拨意已传，梦绕博山双紫烟。藕丝易脱云易散，十二碧峰秋雨前。"},
{"poem_name": "雨中题旅馆", "poem_id": "qiuyu_114382", "poem_class": "秋雨", "poet_dynasty": "宋朝", "poet": "白玉蟾", "poem": "风搅长空秋雨悬，路如苔滑懒摇鞭。入门指仆买盃酒，磨墨倚窗吟一篇。黄竹绕檐黄蚁战，白芦映水白鸥眠。一声长啸便归去，回首孤村空暮烟。"},
{"poem_name": "次韵子瞻对月见忆并简崔度", "poem_id": "qiuyu_82985", "poem_class": "秋雨", "poet_dynasty": "宋朝", "poet": "苏辙", "poem": "先师客陈未尝饱，弟子于今敢言巧。败墙破屋秋雨多，夜视阴精过毕昴。齑盐冷落空杯盘，且依道士修还丹。丹田发火五脏暖，未补漫漫长夜寒。我生疲驽恋笙豆，崔翁游边指北斗。唯有王江亦未归，闭门无客邀沽酒。"},
{"poem_name": "理东堂隙地自种菜", "poem_id": "qiuyu_81023", "poem_class": "秋雨", "poet_dynasty": "宋朝", "poet": "张耒", "poem": "幽居无一事，隙地自畦蔬。秋雨忽甲坼，青青千万余。江乡盛菘芥，烹咀亦甘腴。岂惟供晨餐，庶用备冬葅。桓桓左将军，英气横八区。邂逅无事时，弛弓曾把锄。矧我放逐者，终年守敝庐。谅非勤四体，寓意以为娱。"},
{"poem_name": "雨后秋凉", "poem_id": "qiuyu_8891", "poem_class": "秋雨", "poet_dynasty": "唐朝", "poet": "白居易", "poem": "夜来秋雨后，秋气飒然新。团扇先辞手，生衣不著身。更添砧引思，难与簟相亲。此境谁偏觉，贫闲老瘦人。"},
{"poem_name": "哭刘蕡", "poem_id": "qiuyu_5057", "poem_class": "秋雨", "poet_dynasty": "唐朝", "poet": "李商隐", "poem": "上帝深宫闭九阍，巫咸不下问衔冤。广陵别后春涛隔，湓浦书来秋雨翻。只有安仁能作诔，何曾宋玉解招魂。平生风义兼师友，不敢同君哭寝门。"},
{"poem_name": "送邵马勾二首·芳菊江蓠泣冷烟", "poem_id": "qiuyu_153345", "poem_class": "秋雨", "poet_dynasty": "宋朝", "poet": "李新", "poem": "芳菊江蓠泣冷烟，秋风秋雨老行鞭。尝依故国横经笥，犹忆南堂乞炎仙。月瘴稍昏斜谷路，渔竿空倚北豀船。有钱他日邻枌社，待觅嵩阴一顷田。"},
{"poem_name": "凶年慨然叹久生成赘因以长句述此意", "poem_id": "qiuyu_133225", "poem_class": "秋雨", "poet_dynasty": "宋朝", "poet": "王炎", "poem": "频岁田家苦旱蝗，剧思小稔少丁黄。稻粳久渴三秋雨，菽麦俄经一夜霜。未保沟中无殍死，已闻道上有流亡。白头屏处山林下，只怕群偷惯夺攘。"},
{"poem_name": "寄中竺泐季潭", "poem_id": "qiuyu_103969", "poem_class": "秋雨", "poet_dynasty": "明朝", "poet": "张羽", "poem": "师从钟山来，遗我故人书。一入白云去，相思秋雨余。徒惭尘土迹，来拟竹林居。遥想中峰月，清梵满空虚。"},
{"poem_name": "送客入蜀", "poem_id": "qiuyu_64144", "poem_class": "秋雨", "poet_dynasty": "唐朝", "poet": "杨凝", "poem": "剑阁迢迢梦想间，行人归路绕梁山。明朝骑马摇鞭去，秋雨槐花子午关。"},
{"poem_name": "送王惠芳之金陵", "poem_id": "qiuyu_107260", "poem_class": "秋雨", "poet_dynasty": "明朝", "poet": " 全室宗泐", "poem": "凉风一棹送君初，秋雨荒溪草树疏。十载丹阳旧游地，数封灯下故人书。已看有志能投笔，岂谓无门可曳裾。后日天边见鸿雁，凭将消息报何如。"},
{"poem_name": "韩子华内翰见过", "poem_id": "qiuyu_76258", "poem_class": "秋雨", "poet_dynasty": "宋朝", "poet": "梅尧臣", "poem": "但见公轩过，未见我马去。我懒宜我嫌，公曾不我恶。秋雨天街凉，萧萧绿槐树。遥听高车声，驺导门前驻。仆夫惊入扉，遽曰能来顾。度量何其宏，始终不改遇。索以新诗章，遍览日欲暮。诚惭兜离音，唐突韶与濩。明朝当负荆，人莫讥贵附。"},
{"poem_name": "诉衷情·当年万里觅封侯", "poem_id": "aiguo_1411", "poem_class": "爱国", "poet_dynasty": "宋朝", "poet": "陆游", "poem": "当年万里觅封侯，匹马戍梁州。关河梦断何处？尘暗旧貂裘。胡未灭，鬓先秋，泪空流。此生谁料，心在天山，身老沧洲。"},
{"poem_name": "七绝·为女民兵题照", "poem_id": "aiguo_1297", "poem_class": "爱国", "poet_dynasty": "近现代", "poet": "毛泽东", "poem": "飒爽英姿五尺枪，曙光初照演兵场。中华儿女多奇志，不爱红装爱武装。"},
{"poem_name": "十一月四日风雨大作", "poem_id": "aiguo_177", "poem_class": "爱国", "poet_dynasty": "宋朝", "poet": "陆游", "poem": "僵卧孤村不自哀，尚思为国戍轮台。夜阑卧听风吹雨，铁马冰河入梦来。"},
{"poem_name": "夏日绝句", "poem_id": "aiguo_944", "poem_class": "爱国", "poet_dynasty": "宋朝", "poet": "李清照", "poem": "生当做人杰，死亦为鬼雄。至今思项羽，不肯过江东。"},
{"poem_name": "示儿", "poem_id": "aiguo_175", "poem_class": "爱国", "poet_dynasty": "宋朝", "poet": "陆游", "poem": "死去元知万事空，但悲不见九州同。王师北定中原日，家祭无忘告乃翁。"},
{"poem_name": "石灰吟", "poem_id": "aiguo_1501", "poem_class": "爱国", "poet_dynasty": "明朝", "poet": "于谦", "poem": "千锤万凿出深山，烈火焚烧若等闲。粉骨碎身浑不怕，要留清白在人间。"},
{"poem_name": "狱中题壁", "poem_id": "aiguo_2227", "poem_class": "爱国", "poet_dynasty": "近现代", "poet": "谭嗣同", "poem": "望门投止思张俭，忍死须臾待杜根。我自横刀向天笑，去留肝胆两昆仑。"},
{"poem_name": "流夜郎赠辛判官", "poem_id": "shijian_4277", "poem_class": "时间", "poet_dynasty": "唐朝", "poet": "李白", "poem": "昔在长安醉花柳，五侯七贵同杯酒。气岸遥凌豪士前，风流肯落他人后？夫子红颜我少年，章台走马著金鞭。文章献纳麒麟殿，歌舞淹留玳瑁筵。与君自谓长如此，宁知草动风尘起。函谷忽惊胡马来，秦宫桃李向明开。我愁远谪夜郎去，何日金鸡放赦回？"},
{"poem_name": "春日", "poem_id": "shijian_230435", "poem_class": "时间", "poet_dynasty": "宋朝", "poet": "吴锡畴", "poem": "韶光大半去匆匆，几许幽情递不通。燕未成家寒食雨，人如中酒落花风。一窗草忆濂溪老，五亩园思涑水翁。无赋招魂成独啸，且排春句答春工。"},
{"poem_name": "春夜宴从弟桃花园序", "poem_id": "shijian_4243", "poem_class": "时间", "poet_dynasty": "唐朝", "poet": "李白", "poem": "夫天地者万物之逆旅也；光阴者百代之过客也。而浮生若梦，为欢几何？古人秉烛夜游，良有以也。况阳春召我以烟景，大块假我以文章。会桃花之芳园，序天伦之乐事。群季俊秀，皆为惠连；吾人咏歌，独惭康乐。幽赏未已，高谈转清。开琼筵以坐花，飞羽觞而醉月。不有佳咏，何伸雅怀？如诗不成，罚依金谷酒数。(桃花 一作：桃李)"},
{"poem_name": "玉蝴蝶·望处雨收云断", "poem_id": "shijian_421", "poem_class": "时间", "poet_dynasty": "宋朝", "poet": "柳永", "poem": "望处雨收云断，凭阑悄悄，目送秋光。晚景萧疏，堪动宋玉悲凉。水风轻、苹花渐老，月露冷、梧叶飘黄。遣情伤。故人何在，烟水茫茫。难忘。文期酒会，几孤风月，屡变星霜。海阔山遥，未知何处是潇湘！念双燕、难凭远信，指暮天、空识归航。黯相望。断鸿声里，立尽斜阳。"},
{"poem_name": "忆梅", "poem_id": "meihua_2679", "poem_class": "梅花", "poet_dynasty": "唐朝", "poet": "李商隐", "poem": "定定住天涯，依依向物华。寒梅最堪恨，长作去年花。"},
{"poem_name": "行宫", "poem_id": "shijian_681", "poem_class": "时间", "poet_dynasty": "唐朝", "poet": "元稹", "poem": "寥落古行宫，宫花寂寞红。白头宫女在，闲坐说玄宗。"},
{"poem_name": "汴河阻冻", "poem_id": "shijian_2917", "poem_class": "时间", "poet_dynasty": "唐朝", "poet": "杜牧", "poem": "千里长河初冻时，玉珂瑶珮响参差。浮生却似冰底水，日夜东流人不知。"},
{"poem_name": "寄远", "poem_id": "shijian_5252", "poem_class": "时间", "poet_dynasty": "唐朝", "poet": "李商隐", "poem": "姮娥捣药无时已，玉女投壶未肯休。何日桑田俱变了，不教伊水向东流。"},
{"poem_name": "和白香山何处难忘酒·何处难忘酒", "poem_id": "shijian_41798", "poem_class": "时间", "poet_dynasty": "明朝", "poet": "朱有燉", "poem": "何处难忘酒，年光似掷梭。清明怜已过，春色苦无多。席上红牙板，花前皓齿歌。此时无一盏，争奈牡丹何。"},
{"poem_name": "送友人", "poem_id": "shijian_2918", "poem_class": "时间", "poet_dynasty": "唐朝", "poet": "杜牧", "poem": "十载名兼利，人皆与命争。青春留不住，白发自然生。夜雨滴乡思，秋风从别情。都门五十里，驰马逐鸡声。"},
{"poem_name": "西江月·梅花", "poem_id": "meihua_891", "poem_class": "梅花", "poet_dynasty": "宋朝", "poet": "苏轼", "poem": "玉骨那愁瘴雾，冰姿自有仙风。海仙时遣探芳丛，倒挂绿毛幺凤。素面翻（常）嫌粉涴，洗妆不褪唇红。高情已逐晓云空，不与梨花同梦。"},
{"poem_name": "早梅", "poem_id": "meihua_6621", "poem_class": "梅花", "poet_dynasty": "唐朝", "poet": "孟浩然", "poem": "园中有早梅，年例犯寒开。少妇曾攀折，将归插镜台。犹言看不足，更欲剪刀裁。"},
{"poem_name": "梅花", "poem_id": "meihua_185942", "poem_class": "梅花", "poet_dynasty": "宋朝", "poet": "郑会", "poem": "江梅谷寻树槎牙，雪片飘零梅片斜。半有和风到窗纸，不知是雪是梅花。"},
{"poem_name": "卜算子·咏梅", "poem_id": "meihua_37", "poem_class": "梅花", "poet_dynasty": "宋朝", "poet": "陆游", "poem": "驿外断桥边，寂寞开无主。已是黄昏独自愁，更著风和雨。无意苦争春，一任群芳妒。零落成泥碾作尘，只有香如故。"},
{"poem_name": "梅花绝句·闻道梅花坼晓风", "poem_id": "meihua_1422", "poem_class": "梅花", "poet_dynasty": "宋朝", "poet": "陆游", "poem": "闻道梅花坼晓风，雪堆遍满四山中。何方可化身千亿？一树梅花一放翁。"},
{"poem_name": "十二月二日夜梦游沈氏园亭", "poem_id": "meihua_2286", "poem_class": "梅花", "poet_dynasty": "宋朝", "poet": "陆游", "poem": "其一路近城南已怕行，沈家园里更伤情。香穿客袖梅花在，绿蘸寺桥春水生。其二城南小陌又逢春，只见梅花不见人。玉骨久埋泉下土，墨痕犹鏁壁间尘。"},
{"poem_name": "会试院泰甫兵部既答和拙作且示以佳章仆以汨于校文遂稽貂续仍韵见趣所考既就格辄缀四首录奉一笑·其三", "poem_id": "meihua_254458", "poem_class": "梅花", "poet_dynasty": "元朝", "poet": "张翥", "poem": "勌眼空花漫不分，偶随群彦集金门。扁舟只拟追张翰，一壑还期置谢鲲。枫叶旧诗多冷落，梅花归梦几黄昏。与君此去如休暇，莫厌相过共酒樽。"},
{"poem_name": "读书", "poem_id": "dushu_28504", "poem_class": "读书", "poet_dynasty": "唐朝", "poet": "皮日休", "poem": "家资是何物，积帙列梁梠。高斋晓开卷，独共圣人语。英贤虽异世，自古心相许。案头见蠹鱼，犹胜凡俦侣。"},
{"poem_name": "走笔次韵刍父喜雨三首·方池荫垂柳", "poem_id": "dushu_41224", "poem_class": "读书", "poet_dynasty": "宋朝", "poet": "苏泂", "poem": "方池荫垂柳，想见苏公堤。一雨水入床，蛙部连东西。先生不能寐，书卷夜自迷。穉子黎明来，官路深尺泥。"},
{"poem_name": "秋萤引", "poem_id": "dushu_3795", "poem_class": "读书", "poet_dynasty": "唐朝", "poet": "刘禹锡", "poem": "汉陵秦苑遥苍苍，陈根腐叶秋萤光。夜空寥寂金气净，千门九陌飞悠扬。纷纶晖映互明灭，金炉星喷镫花发。露华洗濯清风吹，低昂不定招摇垂。高丽罘罳照珠网，斜历璇题舞罗幌。曝衣楼上拂香裙，承露台前转仙掌。槐市诸生夜读书，北窗分明辨鲁鱼。行子东山起征思，中郎骑省悲秋气。铜雀人归自入帘，长门帐开来照泪。谁言向晦常自明，儿童走步娇女争。天生有光非自衒，远近低昂暗中见。撮蚊妖鸟亦夜起，翅如车轮而已矣。"},
{"poem_name": "符读书城南", "poem_id": "dushu_10596", "poem_class": "读书", "poet_dynasty": "唐朝", "poet": "韩愈", "poem": "木之就规矩，在梓匠轮舆。人之能为人，由腹有诗书。诗书勤乃有，不勤腹空虚。欲知学之力，贤愚同一初。由其不能学，所入遂异闾。两家各生子，提孩巧相如。少长聚嬉戏，不殊同队鱼。年至十二三，头角稍相疏。二十渐乖张，清沟映污渠。三十骨骼成，乃一龙一猪。飞黄腾踏去，不能顾蟾蜍。一为马前卒，鞭背生虫蛆。一为公与相，潭潭府中居。问之何因尔，学与不学欤。金璧虽重宝，费用难贮储。学问藏之身，身在则有馀。君子与小人，不系父母且。不见公与相，起身自犁鉏.不见三公后，寒饥出无驴。文章岂不贵，经训乃菑畬。潢潦无根源，朝满夕已除。人不通古今，马牛而襟裾。行身陷不义，况望多名誉。时秋积雨霁，新凉入郊墟。灯火稍可亲，简编可卷舒。岂不旦夕念，为尔惜居诸。恩义有相夺，作诗劝踌躇。"},
{"poem_name": "奉赠韦左丞丈二十二韵", "poem_id": "dushu_478", "poem_class": "读书", "poet_dynasty": "唐朝", "poet": "杜甫", "poem": "纨绔不饿死，儒冠多误身。丈人试静听，贱子请具陈。甫昔少年日，早充观国宾。读书破万卷，下笔如有神。赋料扬雄敌，诗看子建亲。李邕求识面，王翰愿卜邻。自谓颇挺出，立登要路津。致君尧舜上，再使风俗淳。此意竟萧条，行歌非隐沦。骑驴十三载，旅食京华春。朝扣富儿门，暮随肥马尘。残杯与冷炙，到处潜悲辛。主上顷见征，欻然欲求伸。青冥却垂翅，蹭蹬无纵鳞。甚愧丈人厚，甚知丈人真。每于百僚上，猥诵佳句新。窃效贡公喜，难甘原宪贫。焉能心怏怏，只是走踆踆。今欲东入海，即将西去秦。尚怜终南山，回首清渭滨。常拟报一饭，况怀辞大臣。白鸥没浩荡，万里谁能驯？"},
{"poem_name": "送安敦秀才失解西归", "poem_id": "dushu_964", "poem_class": "读书", "poet_dynasty": "宋朝", "poet": "苏轼", "poem": "旧书不厌百回读，熟读深思子自知。他年名宦恐不免，今日栖迟那可追。我昔家居断还往，著书不复窥园葵。朅来东游慕人爵，弃去旧学従儿嬉。狂谋谬算百不遂，惟有霜鬓来如期。故山松柏皆手种，行且拱矣归何时。万事早知皆有命，十年浪走宁非痴。与君未可较得失，临别惟有长嗟咨。"},
{"poem_name": "西江月·邀蔡坚老忠孝堂观书", "poem_id": "dushu_35197", "poem_class": "读书", "poet_dynasty": "宋朝", "poet": "赵长卿", "poem": "水满平塘过雨，洗妆红褪芙渠。绿荷美影荫龟鱼。无限闲中景趣。潇洒高堂邃馆，那堪左右图书，凌云赋得似相如。多少风流态度。"},
{"poem_name": "劝学", "poem_id": "dushu_963", "poem_class": "读书", "poet_dynasty": "唐朝", "poet": "颜真卿", "poem": "三更灯火五更鸡，正是男儿读书时。黑发不知勤学早，白首方悔读书迟。"},
{"poem_name": "古风其五十七·羽族禀万化", "poem_id": "huanghe_1051", "poem_class": "黄河", "poet_dynasty": "唐朝", "poet": "李白", "poem": "羽族禀万化，小大各有依。周周亦何辜？六翮掩不挥。愿衔众禽翼，一向黄河飞。飞者莫我顾，叹息将安归？"},
{"poem_name": "上巳日忆江南禊事", "poem_id": "huanghe_25393", "poem_class": "黄河", "poet_dynasty": "唐朝", "poet": "张志和", "poem": "黄河西绕郡城流，上巳应无祓禊游。为忆渌江春水色，更随宵梦向吴洲。"},
{"poem_name": "杂剧·西华山陈抟高卧", "poem_id": "huanghe_13960", "poem_class": "黄河", "poet_dynasty": "元朝", "poet": "马致远", "poem": "第一折(冲末扮赵大舍引净扮郑恩上，诗云)志量恢弘纳百川，邀游四海结英贤。夜来剑气冲牛斗，犹是男儿未遇年。自家赵玄郎是也。祖居洛阳夹马营人氏。父乃洪殷，为殿前点检指挥使。某生时异香三月不绝，人皆呼为香孩儿。某生来颇有奇志，幼年间略读诗书，兼持枪棒，逢场作戏，遇博争雄。每纵酒，路见不平，拔刀相助，颇生事端。因避难远游关之东西、河之南北，也结识了许多未遇的英雄。这个汉子乃是我义弟郑恩，表字子明。此人虽是性子恶劣，倒也有些慷慨粗直。某与他患难相同，功名共保。不知这运几时来到，我不免和兄弟向竹桥边寻一个卖卦先生买一卦，可不是好也！(问郑恩科，云)兄弟，我与你到竹桥边走一会何如？(郑恩云)哥哥待要上天，我就随着上天；哥哥待要探海，我就随着探海。任哥哥那里去，兄弟愿随鞭镫。(赵云)既然如此，我和你竹桥边去来。(下)(正末道扮陈抟上，诗云)术有神功道已仙，闲来卖卦竹桥边。吾徒不是贪财客，欲与人间结福缘。贫道姓陈名抟字图南的便是，能识阴阳妙理，兼通遁甲神书。因见五代间世路干戈，生民涂炭，朝梁暮晋，天下纷纷，隐居太华山中，以观时变。这几日于山顶上观见中原地分旺气非常，当有真命治世。贫道因下山到这汴梁竹桥边，开个卦肆指迷，看有甚人到来。(唱)【仙吕】【点绛唇】定知死生，指迷归正，皆神应。蓍插方瓶，香繻雷文鼎。【混江龙】开坛讲命，六爻搜尽鬼神惊。传圣人清高道业，指君子暗昧前程。袍袖拂开八卦图，掌中躔度一天星。也不论冠婚宅葬，也不论出入经营，但有那辨荣枯问吉凶，买卦的心尊敬，我也则全凭圣典，不顺人情。(赵同郑上，云)兀的那壁有个卖卦先生，咱且听他说些甚的。(正末唱)【油葫芦】古圣传留周易经，有几人能穷究的精？诵读如坐井，不能明。(带云)这易呵，(唱)伏羲以上无人定，仲尼之下无人省。俺下的数又真，传的课又灵。待要避凶趋吉知天命，试来帘下问君平。(赵云)兄弟，好个先生也！(郑恩云)哥哥怎见的？(赵云)中消数言之间，包罗古今上下，参透阴阳表里。(郑恩云)是好先生也！咱再听他说一会者。(正末唱)【天下乐】凭着八字从头断一生，叮咛、不教差半星。论旺气，相死囚，凭五行。似这般暗夺鬼神机，豫知天地情，堪教高士听。(赵云)这么一个先生，无有人识他。咱过去买卦去来。(与末相见科)(赵云)有劳先生，将我两人贱造看一看(正末作失惊科)(唱)【醉中天】我等你呵，似投吴文整；你寻我呵，似觅吕先生。教我空踏断草鞋双带鞓，你君臣每原来在这搭儿相随定。这五代史里胡厮杀，不曾住程，休则管埋名隐姓，却教谁救那苦恹恹天下生灵？(赵云)这是区区的八字，先生仔细看一看，莫要容情。(正末算科)(唱)【后庭花】这命干是丙丁戊己庚，乾元亨利贞。正是一字连珠格，三重坐禄星。你休道俺不着情，不应后我敢罚银十锭，未酬劳先早陪了几瓶。(赵云)先生向后推一推，看我流年大运如何？(正末唱)【金盏儿】到这戌字上呵，水形成火长生，避垂龙大小运今年并：后交的丙辰一运大峥嵘。日犯空亡为将相，时逢禄马作公卿。你是南方赤帝子，上应北极紫微星。(公)请二公到僻静酒肆中闲叙数句。(赵云)先生有请。(正末云)二公先行。(入肆作接驾科，云)早知陛下到来，只合远接；接待不着，勿令见罪。(赵扯末云)先生，休的呼皇道寡，倘有人知，反速罪戾。(正末云)贫道阅人多矣，平生未见此命，他日必为太平天子也。(唱)【后庭花】黄河一旦清，东方日已明。有兴处饮醁醑千钟醉，没人处倒山呼万岁声。贫道呵，索是失逢迎。遇着这开基真命，拚今朝醉不醒。(赵云)先生，实不相瞒，区区见五代之乱，天下涂炭极矣。常有拨乱反治之志，奈无寸土为阶。倘皇天不没此心，成的些小基业，不知天下形势何处为可守，何处为不可守？(正末云)陛下欲知兴龙之地，莫如汴梁。听贫道说来便见。(唱)【金盏儿】左关陕，右徐青，背怀孟，附襄荆；用兵的形势连着唐、邓，太行天险壮神京。江山埋旺气，草木助威灵。欲寻那四百年兴龙地，除是这八十里卧牛城。(郑恩云)兀那先生，你也与我算上一算。(正末唱)【醉中天】你是五霸诸侯命，一品大臣名，干打哄胡厮哝过了半生。(郑恩云)你说我是个五霸诸侯，我如何瞎了一目？(正末唱)注定你不带破多残病，命中有、愁甚眼睛？兀那明郎群星虽盛，怎如的孤月偏明！(赵云)请问先生高名大姓，何处仙居？今日之言，他年倘或应口，必须物色，以共富贵，不敢忘也。(正末云)贫道陈抟，隐居西华山中。不求人间富贵，无烦酬谢，但愿二公保重者。(唱)【金盏儿】投至我石枕上梦魂清，布袍底白云生。但睡呵，一年半载没干净，则看您朝台暮省干功名。我睡呵，黑甜甜倒身如酒醉，忽喽喽酣睡似雷鸣；谁理会的五更朝马动，三唱晓鸡声。【赚煞】治世圣人生，指日乾坤定。(赵云)天下果有平定之时，那时节拜请先生下山，共享太平之福。(正末唱)何须把山野陈抟拜请。(指郑科，唱)若久后休忘了这青眼相看旧弟兄，不索重酬劳卖卦先生。从今后罢刀兵，四海澄清，且放闲人看太平。我又不似出师的孔明、休官的陶令，则待学那钓鱼台下老严陵。(并下)第二折(外扮使臣引卒子捧砌末上，云)小官党继恩是也，乃太慰党进之子。今奉官里诏书，将着安车蒲轮、币帛玄纁，向西华山请那陈抟先生。此系王命，不可怠慢，须索走一遭去者。(下)(正末上，云)贫道自从汴梁竹桥边算了那两个君臣之命，归到山中，醒时炼药，醉时高眠，倒大快活清闲也呵。(唱)【南吕】【一枝花】我往常读书求进身，学剑随时混；文能匡社稷，武可定乾坤。豪气凌云，似莘野商伊尹，佐成汤救万民；扫荡了海内烽尘，早扶策沟中愁困。【梁州第七】从逢着那买卦的潜龙帝王，饶了个算命的开国功臣，便即时拂袖归山隐。全不管人间甲子，单则守洞里庚申。降伏尽婴儿姹女，将炼成丹汞黄银。思飘飘出世离群，乐陶陶礼圣参真。想他那乱扰扰红尘内争利的愚人，更和那闹攘攘黄阁上为官的贵人，争如这闲摇摇华山中得道的仙人。一身驾云，九垓八表神游尽，觑浮世暗中哂。坐看蟠桃几度春，岁月常新。【隔尾】则与这高山流水同风韵，抵多少野草闲花作近邻，满地白云扫不尽。你与我紧关上洞门，休放个客人，我待静倚蒲团自在盹。(末盹睡科，使臣上，云)这些时不觉来到华山，端的是好山也！则见云台观中一缕白云，上接丹霄，想必是那先生隐居的去处。我不免将金钟撞动，使那先生知道。(撞钟，末醒，接使臣科)(唱)【牧羊关】我恰才游仙阙，谒帝阍，惊的我跨黄鹤飞下天门。为甚的玉节忙持，金钟煞紧？又不是红窗明觉晓，布被暖和春。惊的那梦庄周蝶飞去，尚古自炊黄粱锅未滚。(相见科，使臣云)下官党继恩，奉官里敕旨，领着安车蒲轮、币帛玄纁，敬到仙山来请先下下山。圣人甚是怀念，望先生早些收拾行者。(正末云)贫道物外之人，无心名利，望天使回朝方便奏咱。(唱)【红芍药】开基创业圣明君，舜德尧仁；玉帛万国尽来尊，一统乾坤。眼见得灭狼烟、息战氛，早则是泽及黎民。又待要招贤纳士礼殷勤，币帛降玄纁。【菩萨梁州】特遣天臣，把贤良访问；当今至尊，重酬劳卖卦山人。虽然是前言不忘是君恩，争奈我烟霞不忆风雷信，琴鹤自有林泉分。想名利有时尽，乞的田园自在身，我怎肯再入红尘。【隔尾】俺只待下棋白日闲消困，高枕清风睡杀人。世事无由恼方寸，则除你个继恩使臣，方便向君王行奏得准。(使臣云)方今圣人在上，乾坤一统，万国来宾；山间林下，并无遗贤。况先生乃天子之故人，天下高士，自当归朝，以慰圣人之意。(正末唱)【牧羊关】既然海岳归明主，敢放巢由作外臣，怎望您吊千年高冢麒麟。谁待要老去攀龙，则不如闲来卧云。试看蓬莱寻药客，商岭采芝人；天下已归汉，山中犹避秦。【贺新郎】我往常鸡鸣舞剑学刘琨，看三卷天书，演八门五遁。我也曾遍游诸国占时运，则为卖卦处逢着圣君，以此的入山来专意修真。看猿鹤知导引，观山水爽精神，大都来性于远、习于近。则这黄冠野服一道士，伴着清风明月两闲人。(使臣云)久闻先生有黄白住世之术，不知仙教可使凡夫亦得闻乎？(正末云)神仙荒唐之事，此非将军所宜问也。(唱)【牧羊关】则你这一身拜将悬金印，万里封侯守玉门；现如今际明良千载风云，怎学的河上仙翁、关门令尹？可不道朝中随圣主，却甚的林下访闲人。既受了雨露九天恩，怎还想云霞三市隐？(使臣云)先生既如此说，何不仕于朝廷，为生民造福者？(正末唱)【哭皇天】酒醉汉难朝觐，睡魔王怎做的宰臣？穿着这紫罗袍似酒布袋，执着这白象笏似睡馄饨。若做官后每日价行眠立盹，休休休枉笑杀凌烟阁上人。有这般疏庸愚钝，孤陋寡闻？【乌夜啼】幸然法正天心顺，索甚我横枝儿治国安民？我则有住山缘，那里有为官分。乐道安贫，谁羡画戟朱门？丹砂好炼养闲身，黄金不铸封侯印。我其实戴不的幞头紧，穿不的朝衣坌。倒不如我这拂黄尘的布袍，洒浑酒的纶巾。(使臣云)天恩不可辜负，请先生就车即便行者。(正末云)既蒙天使到来，圣恩不敢违背，必须下山走一遭去也。(唱)【黄钟煞】也不索雕轮冉冉登程进，也不索骏马骎骎践路尘。既然是圣旨紧，请将军勿心困。尽教山列着屏，草展着茵，鹤看着家，云锁着门。只消的顺天风驾一片白云，煞强似你那宣使乘的紫藤兜轿稳。(同下)第三折(赵改扮驾引侍臣上，诗云)两手指摩新日月，一番整理旧乾坤。殿廷聚会风云气，华夏沾濡雨露恩。寡人宋太祖是也。数年之前，曾与汝南王兄弟在竹桥边买卦，遇见陈抟先生，被他拨开混沌乾坤，指出太平天子。寡人临御以来，好生想他。昨差使臣物色访问，喜的他不弃寡人而来，今在寅馆中，尚未朝见。寡人欲拟其官爵，然后召他入朝，他又百般不受。且先加他道号希夷先生，赐鹤氅金冠玉圭，待朝会间，那时再作计较。黄门官领旨，去寅宾馆请那先生来。(侍臣领旨科，下)(正末上，诗云)家舍久从方外地，布袍重惹陌头尘。道人原不求名利，名利何曾系道人？贫道陈抟，下的西岳华山，来到东京梁，见了尘世纷纷，浮生攘攘。想我此行实非本意也呵。(唱)【正宫】【端正好】下云台，来朝会，不听的华山里鹤唳猿啼。道人非为苍生起，只是报圣主招贤意。【滚绣球】俺便是那闲云自在飞，心情与世违。可又不贪名利，怎生来教天子闻知？是未发迹，卦铺里，那时节相识，曾算是他南面登基。(使臣上，云)陈先生恭喜，官里赐来衣冠道号，望阙谢恩。(正末拜谢科，唱)因此上将龙庭御宝皇宣诏，赐与我鹤氅金冠碧玉圭，道号希夷。(使臣云)先生在那隐居处，山野荒凉，得如俺这朝署中这般富贵吗？(正末唱)【倘秀才】俺那里草舍花栏药畦，石洞松窗竹几；您这里玉殿朱楼未为贵。您那人间千古事，俺只松下一盘棋，把富贵做浮云可比。(使臣云)官里一心等着先生，请先生早些入朝去者。兀的又有使命到也！(驾上，立住科)(正末唱)【滚绣球】不住的使命催，奉御逼；便教咱早趋朝内，只是野人般不知这远近高低。至禁帏，上凤池；近临宝砌，列鹓鸾帘卷班齐。玉阶前风摆龙影，金殿上风吹日月旗，天仗朝衣。(见驾打稽首科，唱)【倘秀才】无那舞蹈扬尘体例，只打个稽首权充拜礼。(驾云)故人别来无恙？今蒙不弃，喜慰平生，就在殿廷赐坐，好叙闲阔。(正末唱)愿陛下圣寿齐天万万岁。如今黄阁功臣少，白发故人稀，见贫道且自喜。(驾云)希夷先生，今日得见仙颜，寡人喜不自胜。愿侍同朝，以为臣民之望，不知先生意下如何？(正末云)贫道山野懒人，不愿为官。(唱)【叨叨令】向那华山中已觅终焉计，怎生都堂内才看旁州例。议公事枉损了元阳气，理朝纲怕搅了安眠睡。贫道做不的官也么哥，做不的官也么哥！不要紫罗袍，只乞黄绸被。(驾云)先生如何做不的官？(正末云)听贫道说来便见。(唱)【倘秀才】我但睡呵，十万根更筹转刻，七八瓮铜壶漏水，恨不的生扭死窗前报晓鸡。休想我惜花春早起，爱月夜眠迟，这般的道理。(驾云)先生若肯做官，寡人与先生选一个闲散衙门，除一个清要的官职。无案牍劳形，必不妨于政事。(正末云)贫道怎做得官也呵。(唱)【滚绣球】贫道呵，爱穿的蔀落衣，爱吃的藜藿食；睡时节幕天席地，黑喽喽鼻息如雷，二三年唤不起。若在那省部里，敢每日画不着卯历。有句话对圣主先提，贫道呵贪闲身外全无事，除睡人间总不知，空教人目占眼舒眉。(驾云)先生为己则是矣，但未知大人之道。大人以四海为家，万物一体，无我无人，勿固勿必，所谓君子周而不比。先生当扩其独乐之怀，普其兼善之量也，替寡人整理些朝纲，可不是好。(正末唱)【倘秀才】陛下道君子周而不比，贫道呵小人穷斯滥矣。俺须索志于道、依于仁、据于德，本待用贤退不肖，怎倒做举枉错诸直，更是不宜。(驾云)先生休要推辞。似这朝中为官，却不强如山中学道也？(正末云)这为官的好处，贫道也尽知了。(唱)【滚绣球】三千贯两千石，一品官二品职，只落的故纸上两行史记，无过是重茵卧列鼎而食。虽然道臣事君以忠，君使臣以礼，哎，这便是死无葬身之地，敢向那云阳市血染朝衣。(带云)贫道呵，(唱)本居林下绝名利，自不合刬下山来惹是非，不如归去来兮。(驾云)你说为官不好，可说那学仙的好处与朕听者。(正末唱)【倘秀才】道有个治家治国，索分个为人为己，不患人之不己知。石床绵被暖，瓦钵菜羹肥，是山人乐矣。【三煞】身安静宇蝉初蜕，梦绕南华蝶正飞。卧一榻清风，看一轮明月，盖一片白云，枕一块顽石。直睡的陵迁谷变，石烂松枯，斗转星移。长则是抱元守一，穷妙理造玄机。【二煞】鸡虫得失何须计，鹏鷃逍遥各自知。看蚁阵蜂衙，龙争虎斗，燕去鸿来，兔走乌飞。浮生似争穴聚蚁，光阴似过隙白驹，世人似舞瓮醯鸡。便搏得一阶半职，何足算，不堪提。(驾云)先生，你有甚么便宜处，也说来者。(正末唱)【煞尾】俺那里云间太华烟霞细，鼎内还丹日月迟；山上高眠梦寐稀，殿下朝元剑佩齐；玉阙仙阶我曾履，王母蟠桃我曾吃，欲醉不醉酒数杯，上天下天鹤一只；有客相逢问浮世，无事登临叹落辉；危坐谈玄讲《道德》，静室焚香诵《秋水》；滴露研朱点《周易》，散诞逍遥不拘系。赴召离山到朝里，央及陈抟受宣敕。送上都堂入八位，掌管台衡总百揆。御史台纲索省会，六部当该各详细；攘攘垓垓不伶俐，是是非非无尽期。好教我战战兢兢睡不美。(下)第四折(郑恩扮汝南王引色旦上，诗云)平生泼赖曾为盗，一运峥嵘却做官。使尽机谋常是饱，锦衣纨袴不知寒。自家郑恩，官封汝南王之职，便是某幼年间与今上圣人为八拜之交，患难相同，枪刀不避，不想今日也同享富贵。今奉官里之命，领着御酒十瓶，御膳一席，宫中美女十人，去寅宾馆待希夷先生。他如今尚未出朝，不免打发美女进去，安排供具。我且躲在一壁，待那先生来时，再作计较。您每好生在意者。(色旦云)理会的。(同下)(正末上，诗云)上林无兴看花开，春色何人送的来？处士不生巫峡梦，空烦云雨下阳台。贫道陈抟，早朝见上，蒙圣人念旧，待我甚是欢喜。但是我云水之身，山林之鸟，难在这尘凡之中也呵。(唱)【双调】【新水令】半生不识晓来霜，把五更寒打在老夫头上。笑他满朝朱紫贵，怎知我一枕黑甜乡。揭起那翠巍巍太华山光，这一幅绣帏帐。(色旦上，待直，云)妾等官里送来，与先生作传奉，愿奉枕席之欢。(正末唱)【驻马听】白酒樽旁，闲慰眼金钗十二行；误了我清风岭上，不翻身恶睡一千场。您则待泛桃花到处觅刘郎，我委实画蛾眉不会学张敞。没好酌量，出家儿怎受闲魔障。(色旦装醉戏末科，云)先生休拿那道人铁面皮，怎么脸上和刮霜的一般？俺每都是未放的官化，谁曾经这等折挫？望先生少要弃嫌。(正末云)你每靠后者，你怎知我出家人的道心？(唱)【步步娇】遮莫胡厮缠到晨钟撞，休想我一点狂心荡。(色旦云)你来，我与你有句话说。(正末唱)唤陈抟有甚勾当？命不快遭烽着这火醉婆娘，干误了我晚夕参圣一炉香，半夜里观乾象。(色旦云)俺与先生奉一杯酒咱。(正末云)俺道人每从来戒酒，不用他。(色旦云)我与先生奉一杯茶，先生试尝这茶味何如？(正末云)是好茶也。(唱)【沉醉东风】这茶呵采的是一旗半枪，来从五岭三湘。泛一瓯瑞雪香，生两腋松风响，润不得七碗枯肠。辜负一醉无忧老杜康，谁信您卢仝健忘。(云)您每各自安置，我待睡也。(做睡，色旦扯末科，云)俺每都陪先生，怎敢舍的先生孤孤忄西忄西、凄凄冷冷的。(正末唱)【搅筝琵】你好是轻薄相，我又不寂寞恨更长。干把那蝶梦惊回，多管葫芦提害痒。早则是卧破月昏黄，直睡到日出扶桑。慌忙，猛听得净鞭三下响，又待要颠倒衣裳。(郑恩上，云)好个没理会的先生。待我自家过去。(相见科，云)下官退朝较晚，乞恕探望来迟之罪。(正末云)多谢大王不忘旧故。(郑恩云)先生好神算也。当日竹桥边，先生曾许我是个五霸诸侯，今日果应其言。(正末唱)【雁儿落】曾道你官封一字王，位列斗厅相，那里是有官的我预知，也则是你没眼的天将降。(郑恩云)那宫女每好生歌舞，我奉劝先生一杯。(正末云)又教这个大王傒幸杀我也。(唱)【川拨棹】恰离高唐，躲巫娥一壁厢。客舍凄凉，仙梦悠扬；只想着邯郸道上，原来在佳人锦瑟旁。(色旦劝酒科)(正末唱)【七兄弟】这场厮央，不相当。你便有粉白黛绿装宫样，茜裙罗袜缕金裳，则我这铁卧单有甚风流况？(郑恩云)圣人有云：\"食、色，性也。\"好色之心，人皆有之。又云：\"吾未见好德如好色者。\"先生独非人乎？独无人情乎？(正末唱)【梅茶酒】你可也忒莽撞，则道你燮理阴阳，却惜玉怜香。撮合山错了眼光，就儿里我也仓皇。你休使着这智量，俺乐处是天堂。(云)贫道从来贪眼，我且盹睡片时，大王休怪。(做睡科)(郑恩与色旦背云)须索如此如此。(郑作关门科，云)我把这门儿来带上者。随时且作窗前月，付与梅花自主张。(下)(正末惊觉科，唱)【收江南】呀，你敢硬将咱送上云雨场，则待高烧银烛照红妆。出家儿心地本清凉，怎禁得直恁般闹攘！便是一千年不见，也不思量。【水仙子】我恰才神游八表放金光，礼拜三清朝玉皇。不争你拽双环呀的门关上，缠杀我也瞎大王，惊的那下三山鹤梦翱翔。俺只待丹鼎内降龙虎，谁教咱锦巢边宿凤凰，枉羞杀金殿鸳鸯。(云)只因我轻易下山，惹起这番勾当，倒惹那山灵见笑也。(唱)【太平令】现如今山鬼只打显象，野猿抢笔题墙。怕腐烂了芒鞋竹杖，尘没了蒲团纸帐。纵有那女娘、艳妆、洞房，早盹睡了都堂里宰相。(郑恩上，云)天已明了，我把这门来开者。呀！好个古忄敞先生，还在那壁披衣据床、秉景待旦哩。(正末云)大王，教你傒倖杀我也。(郑云)惭愧惭愧，我即奏官里，宫中盖一道观，使先生住持，封为一品真人。(正末唱)【离亭宴带歇指煞】把投林高鸟西风里放，也强如衔茶野兔深宫里养。你待要加官赐赏，教俺头顶紫金冠，手执碧玉简，身着白鹤氅。昔年旧草庵，今日新方丈。贫道呵，除睡外别无伎俩。本不是贪名利世间人，则一个乐琴书林下客，绝宠辱山中相。推开名利关，摘脱英雄网，高打起南山吊窗。常则是烟雨外种莲花，云台上看仙掌。(并下)题目识真主卞梁卖课念故知征贤敕佐正名寅宾馆天使遮留西华山陈抟高卧"},
{"poem_name": "金粉泪(56首)·长城以外非吾土", "poem_id": "huanghe_271327", "poem_class": "黄河", "poet_dynasty": "近现代", "poet": "陈独秀", "poem": "长城以外非吾土，万里黄河惨淡流。还有长江天堑在，贵人高枕永无忧。"},
{"poem_name": "登首阳山谒夷齐庙", "poem_id": "huanghe_17234", "poem_class": "黄河", "poet_dynasty": "唐朝", "poet": "李颀", "poem": "古人已不见，乔木竟谁过。寂寞首阳山，白云空复多。苍苔归地骨，皓首采薇歌。毕命无怨色，成仁其若何。我来入遗庙，时候微清和。落日吊山鬼，回风吹女萝。石崖向西豁，引领望黄河。千里一飞鸟，孤光东逝波。驱车层城路，惆怅此岩阿。"},
{"poem_name": "故武卫将军挽歌三首", "poem_id": "huanghe_6016", "poem_class": "黄河", "poet_dynasty": "唐朝", "poet": "杜甫", "poem": "严警当寒夜，前军落大星。壮夫思感决，哀诏惜精灵。王者今无战，书生已勒铭。封侯意疏阔，编简为谁青。舞剑过人绝，鸣弓射兽能。铦锋行惬顺，猛噬失蹻腾。赤羽千夫膳，黄河十月冰。横行沙漠外，神速至今称。哀挽青门去，新阡绛水遥。路人纷雨泣，天意飒风飘。部曲精仍锐，匈奴气不骄。无由睹雄略，大树日萧萧。"},
{"poem_name": "逢旧识", "poem_id": "huanghe_7671", "poem_class": "黄河", "poet_dynasty": "唐朝", "poet": "贾岛", "poem": "几岁阻干戈，今朝劝酒歌。羡君无白发，走马过黄河。旧宅兵烧尽，新宫日奏多。妖星还有角，数尺铁重磨。"},
{"poem_name": "送魏郡李太守赴任", "poem_id": "huanghe_2761", "poem_class": "黄河", "poet_dynasty": "唐朝", "poet": "王维", "poem": "与君伯氏别，又欲与君离。君行无几日，当复隔山陂。苍茫秦川尽，日落桃林塞。独树临关门，黄河向天外。前经洛阳陌，宛洛故人稀。故人离别尽，淇上转骖騑。企予悲送远，惆怅睢阳路。古木官渡平，秋城邺宫故。想君行县日，其出从如云。遥思魏公子，复忆李将军。"},
{"poem_name": "兵后西日溪行", "poem_id": "huanghe_20370", "poem_class": "黄河", "poet_dynasty": "唐朝", "poet": "皎然", "poem": "一从清气上为天，仙叟何年见乾海。黄河几度浊复清，此水如今未曾改。西寻仙人渚，误入桃花穴。风吹花片使我迷，时时问山惊踏雪。石梁丹灶意更奇，春草不生多故辙。我来隐道非隐身，如今世上无风尘。路是武陵路，人非秦代人。饭松得高侣，濯足偶清津。数片昔贤磐石在，几回并坐戴纶巾。"},
{"poem_name": "奉和圣制经函谷关作", "poem_id": "huanghe_11178", "poem_class": "黄河", "poet_dynasty": "唐朝", "poet": "张九龄", "poem": "函谷虽云险，黄河已复清。圣心无所隔，空此置关城。"},
{"poem_name": "拂舞词", "poem_id": "huanghe_13419", "poem_class": "黄河", "poet_dynasty": "唐朝", "poet": "温庭筠", "poem": "黄河怒浪连天来，大响谹谹如殷雷。龙伯驱风不敢上，百川喷雪高崔嵬。二十三弦何太哀，请公勿渡立徘徊。下有狂蛟锯为尾，裂帆截棹磨霜齿。神椎凿石塞神潭，白马参覃赤尘起。公乎跃马扬玉鞭，灭没高蹄日千里。"},
{"poem_name": "听查八十弹琵琶歌", "poem_id": "huanghe_325398", "poem_class": "黄河", "poet_dynasty": "明朝", "poet": "黄姬水", "poem": "寿州钟郎善琵琶，国工敛手咸咨嗟。阮朱绝艺那能续，不惜千金传一曲。八十从师绝子城，五年技尽六弹成。抑扬按捻擅奇妙，从此人称第一声。今年客自郢门还，瑶枝手把来萝关。江湖闻名二十载，相逢两鬓风尘斑。据床拂袖奋逸响，叩商激羽高梁上。联线曲折抽芳绪，凄锵蹇劫生孤怆。欲舒逸气更促柱，切切嘈嘈作人语。炎天洌洌满屋霜，白日飒飒半窗雨。云停雾结池波摇，木叶槭槭鸟翔舞。回飙惊电指下翻，三峡倒注黄河奔。胡沙黯黯吹落月，千山万骑夜不发。调本弦鼗太苦酸，相思马上关陇寒。从来慷慨易成泣，况复秦声向客弹。"},
{"poem_name": "送蔡希曾都尉还陇右，因寄高三十五书记", "poem_id": "huanghe_5867", "poem_class": "黄河", "poet_dynasty": "唐朝", "poet": "杜甫", "poem": "蔡子勇成癖，弯弓西射胡。健儿宁斗死，壮士耻为儒。官是先锋得，材缘挑战须。身轻一鸟过，枪急万人呼。云幕随开府，春城赴上都。马头金狎帢，驼背锦模糊。咫尺云山路，归飞青海隅。上公犹宠锡，突将且前驱。汉使黄河远，凉州白麦枯。因君问消息，好在阮元瑜。"},
{"poem_name": "又送别", "poem_id": "huanghe_25260", "poem_class": "黄河", "poet_dynasty": "唐朝", "poet": "李峤", "poem": "岐路方为客，芳尊暂解颜。人随转蓬去，春伴落梅还。白云度汾水，黄河绕晋关。离心不可问，宿昔鬓成斑。"},
{"poem_name": "送裴图南", "poem_id": "huanghe_7398", "poem_class": "黄河", "poet_dynasty": "唐朝", "poet": "王昌龄", "poem": "黄河渡头归问津，离家几日茱萸新。漫道闺中飞破镜，犹看陌上别行人。"},
{"poem_name": "征人怨", "poem_id": "huanghe_699", "poem_class": "黄河", "poet_dynasty": "唐朝", "poet": "柳中庸", "poem": "岁岁金河复玉关，朝朝马策与刀环。三春白雪归青冢，万里黄河绕黑山。"},
{"poem_name": "惠州近城数小山类蜀道春与进士许毅野步会意", "poem_id": "xihu_73313", "poem_class": "西湖", "poet_dynasty": "宋朝", "poet": "苏轼", "poem": "夕阳飞絮乱平芜，万里春前一酒壶。铁化双鱼沉远素，剑分二岭隔中区。花曾识面香仍好，鸟不知名声自呼。梦想平生消未尽，满林烟月到西湖。"},
{"poem_name": "沈谏议召游湖，不赴，明日得双莲於北山下，", "poem_id": "xihu_72416", "poem_class": "西湖", "poet_dynasty": "宋朝", "poet": "苏轼", "poem": "诏书行捧缕金笺，乐府应歌相府莲。莫忘今年花发处，西湖西畔北山前。"},
{"poem_name": "忆湖上", "poem_id": "xihu_58424", "poem_class": "西湖", "poet_dynasty": "宋朝", "poet": "汪元量", "poem": "我忆西湖断桥路，雨色明光自朝暮。燕去鸿来今几度，梅花万里水云隔。日夜思家归不得，偶然醉归文姬侧。"},
{"poem_name": "次东坡先生用六一先生雪诗律令龟字二十韵旧", "poem_id": "xihu_67393", "poem_class": "西湖", "poet_dynasty": "宋朝", "poet": "杨万里", "poem": "病身柴立手亦龟，不要人怜天得知。一寒度夕抵度岁，恶风更将乾雨吹。作祥只解谁饥腹，催老偏工欺短髭。透屋旋生衾里铁，隔窗也送砚中澌。搅衣起看端不恶，两耳已作冻菌危。似明还暗静复响，索我黄绢挥乌丝。误喜家贫屋骤富，不道天巧人能为。忽思句来旅京国，瘦马断鞭包袖持。红金何曾梦得见，茧生脚底粟生肌。残杯冷炙自无分，不是不肯叩富儿。独立西湖望东海，海神驾雪初来时。眼花只怪失天地，风横并作翻帘帏。飞来峰在水仙国，九里松无尘土姿。只欠杖头聘欢伯，安得醉倒衣淋漓。犹遭天子呼野客，催班声里趋丹墀。如今四壁一破褐，雪花密密巾披披。诗肩浑作远岭瘦，诗思浪与春江驰。茅柴乞暖却得冷，聊复尔耳三两卮。东坡逸足电雹去，天马肯放氂牛随。君不见溧阳县里一老尉，一句曾饶韩退之。"},
{"poem_name": "越调·天净沙·探梅", "poem_id": "xihu_23325", "poem_class": "西湖", "poet_dynasty": "元朝", "poet": "徐再思", "poem": "昨朝深雪前村，今宵淡月黄昏，春到南枝几分？水香冰晕，唤回逋老诗魂。　吕侯席上　　素波笑浅流花，轻衫舞争飘霞，席上司空鬓华。酒阑歌罢，不知春在谁家？　别高宰　　青山远远天台，白云隐隐萧台，回首江南倦客。西湖诗债，梅花等我归来。　春情　　双双翠舞珠歌，卿卿酒病花魔，为问风流玉娥。海棠开过，牡丹消息如何？　渔父　　忘形雨笠烟蓑，知心牧唱樵歌，明月清风共我。闲人三个，从他今古消磨。　秋江夜泊　　斜阳万点昏鸦，西风两岸芦花，船系浔阳酒家。多情司马，青衫梦里琵琶。　题情　　多才惹得多愁，多情便有多忧，不重不轻证候。甘心消受，谁教你会风流？"},
{"poem_name": "大司成颜几圣率同舍招游裴园，泛舟绕孤山赏·西湖旧属野人家", "poem_id": "xihu_64955", "poem_class": "西湖", "poet_dynasty": "宋朝", "poet": "杨万里", "poem": "西湖旧属野人家，今属天家不属他。水月亭前且杨柳，集芳园下尽荷花。"},
{"poem_name": "台城路·朗吟未了西湖酒", "poem_id": "xihu_25128", "poem_class": "西湖", "poet_dynasty": "宋朝", "poet": "张炎", "poem": "朗吟未了西湖酒，惊心又歌南浦。折柳官桥，呼船野渡，还听垂虹风雨。漂流最苦。况如此江山，此时情绪。怕有鸱夷，笑人何事载诗去。荒台只今在否。登临休望远，都是愁处。暗草埋沙，明波洗月，谁念天涯羁旅。荷阴未暑。快料理归程，再盟鸥鹭。只恐空山，近来无杜宇。"},
{"poem_name": "青玉案·逢人借问钱塘路", "poem_id": "xihu_28029", "poem_class": "西湖", "poet_dynasty": "宋朝", "poet": "王之道", "poem": "逢人借问钱塘路，我亦欲、西湖去。目送兰桡知几度。鳌峰浮玉，鲸波飞雪，正是潮来处。海棠花下春将暮，缓唱新词味佳句。见说东君曾梦许。柏台冠豸，金銮视草，便作商岩雨。"},
{"poem_name": "寿王苏州", "poem_id": "xihu_43432", "poem_class": "西湖", "poet_dynasty": "宋朝", "poet": "张嵲", "poem": "维昔高堂讲射蓬，瑞雪吹不散薰风。十分正满冰轮桂，一叶将飞露井桐。元老三朝尊相阀，余休几世积阴功。光芒孕秀星沦昴，神物储祥岳降嵩。淮水筮灵方裔远，蜀江波与庆源通。传家自有调元手，许国常输露胆忠。节劲不凋霜后柏，气豪长吐雨余吐。金堤护扫河遁道，兰省分曹宿在穹。铜虎屡扬飞盖皂，木牛多足太仓红。朝班入簉鵷鸿列，京尹频令狴犴空。暂缀汉庭安世橐，来临吴国馆娃宫。民安泰伯封疆外，日在韦侯啸咏中。赞寿一炉金篆籀，捧觞千髻玉玲珑。桃开坐阅三千岁，松梦当占十八公。日望锋车歌九罭，时韬组甲咏车攻。如君江左今王导，有客河阳旧石洪。甄冶从来收朽钝，涓埃殊未报深崇。省台衮衮心何羡，旌旆摇摇思莫穷。宾缀阻陪称寿斚，书缄聊复寄诗筒。西湖十里荷花水，净洗觥船远祝翁。"},
{"poem_name": "简徐季益·不到西湖又五年", "poem_id": "xihu_68821", "poem_class": "西湖", "poet_dynasty": "宋朝", "poet": "赵蕃", "poem": "不到西湖又五年，况当风雪探梅天。出门有愧登山屦，寻友空回访戴船。"},
{"poem_name": "代弟茝咏梅画十景·古枝", "poem_id": "xihu_51107", "poem_class": "西湖", "poet_dynasty": "宋朝", "poet": "陈著", "poem": "分甘冷落傍朱门，傲雪欺霜百岁根。惆怅西湖人不见，暗香依旧月黄昏。"},
{"poem_name": "次韵杭人裴维甫", "poem_id": "xihu_74408", "poem_class": "西湖", "poet_dynasty": "宋朝", "poet": "苏轼", "poem": "余杭门外叶飞秋，尚记居人挽去舟。一别临平山上塔，五年云梦泽南州。凄凉楚些缘吾发，邂逅秦淮为子留。寄谢西湖旧风月，故应时许梦中游。"},
{"poem_name": "瓶中梅花长句", "poem_id": "xihu_65679", "poem_class": "西湖", "poet_dynasty": "宋朝", "poet": "杨万里", "poem": "幽人蚕作月满阶，月随幽人登舫斋。推门欲开犹未开，猛香排门扑我怀。径从鼻孔上灌顶，拂拂吹尽发底埃。恍然堕我众香国，欲问何祥无处觅。冥搜一室一物无，瓶里一枝梅的皪。平生为梅判断肠，何曾知渠有许香？夜来偶忘挂南窗，贮此幽馥万斛强。却忆去年西湖上，锦屏下瞰千青嶂。谷深梅盛一万株，十顷雪花浮欲涨。是时雨後初晴前，日光烘花香作烟。政如新火炷传山，逐出沉水和龙涎。醉登绝顶撼疏影，掇叶餐花照冰井。蜀人老张同舍郎，唤作谪仙侬笑领。如今茅屋卧山村，更无载酒来叩门。一尊孤斟懒论文，犹有梅花是故人。"},
{"poem_name": "红绣鞋·湖上", "poem_id": "xihu_803", "poem_class": "西湖", "poet_dynasty": "元朝", "poet": "张可久", "poem": "无是无非心事，不寒不暖花时，妆点西湖胜西施。控青丝玉面马，歌金缕粉团儿，信人生行乐耳！"},
{"poem_name": "二月二十四日，寺丞田文清叔及学中旧同舍诸", "poem_id": "xihu_66601", "poem_class": "西湖", "poet_dynasty": "宋朝", "poet": "杨万里", "poem": "正月一度游玉壶，二月一度游真珠。是时新霁晓光初，西湖辞状无遗余。君王予告作寒食，来看孤山海棠色。海棠落尽孤山空，湖上摹糊眼中黑。夜来三更湖月明，群仙下随嬉殊庭。东坡和靖相先後，李成郭熙在左右。崇日捧砚大如箕，大年落笔疾於飞。磨墨为云洒为雨，湖波掀舞山倾欹。尽作西湖烟雨障，今晨挂在孤山上。同来诸彦文章公，不数钱起兼吴融。何如玉船一举百分满，一笑千峰烟雨散。"},
{"poem_name": "八月十八日天晓二首·木犀花正盛", "poem_id": "qiuyu_40711", "poem_class": "秋雨", "poet_dynasty": "元朝", "poet": "方回", "poem": "木犀花正盛，吹入满楼香。不是人无寐，焉知夜已长。树鸣秋雨急，潮过海天凉。自觉衣裘少，侵寻近肃霜。"},
{"poem_name": "秋兴八首追和杜老·勋业休烦付考功", "poem_id": "qiuyu_119869", "poem_class": "秋雨", "poet_dynasty": "宋朝", "poet": "王之道", "poem": "勋业休烦付考功，此生终待老山中。宦情薄似贤人酒，诗思清於少女风。秋雨养肥桑耳白，溪流濯出柳须红。不堪世路频硗确，四十萧然秃鬓翁。"},
{"poem_name": "早秋江行", "poem_id": "qiuyu_34501", "poem_class": "秋雨", "poet_dynasty": "唐朝", "poet": "窦巩", "poem": "回望湓城远，西风吹荻花。暮潮江势阔，秋雨雁行斜。多醉浑无梦，频愁欲到家。渐惊云树转，数点是晨鸦。"},
{"poem_name": "怀吴中冯秀才", "poem_id": "qiuyu_2924", "poem_class": "秋雨", "poet_dynasty": "唐朝", "poet": "杜牧", "poem": "长洲苑外草萧萧，却算游程岁月遥。唯有别时今不忘，暮烟秋雨过枫桥。"},
{"poem_name": "汶阳馆", "poem_id": "qiuyu_122546", "poem_class": "秋雨", "poet_dynasty": "宋朝", "poet": "文天祥", "poem": "去岁营船隩，今朝馆汶阳。海空沙漠漠，河广草茫茫。家国哀千古，男儿慨四方。老槐秋雨暗，孤影照淋浪。"},
{"poem_name": "风蝶令·秋雨疏偏响", "poem_id": "qiuyu_100185", "poem_class": "秋雨", "poet_dynasty": "清朝", "poet": "朱彝尊", "poem": "秋雨疏偏响，秋点夜迸啼。空床取次薄衾携。未到酒醒时候，已凄凄。寒雁横天远，江云拥树低。一湾杨柳板桥西。料得灯昏独上，小楼梯。"},
{"poem_name": "寄道光大师", "poem_id": "qiuyu_90517", "poem_class": "秋雨", "poet_dynasty": "宋朝", "poet": "王安石", "poem": "秋雨漫漫夜朝复，可嗟蔀屋望重霄。遥知宴坐无余念，万事都从劫火烧。"},
{"poem_name": "如梦令·黄叶青苔归路", "poem_id": "qiuyu_1012", "poem_class": "秋雨", "poet_dynasty": "清朝", "poet": "纳兰容若", "poem": "黄叶青苔归路，屧粉衣香何处。消息竟沉沉，今夜相思几许。秋雨，秋雨，一半因风吹去。"},
{"poem_name": "夜宴清胜轩醉吟呈倪梅窗吴道士隐南", "poem_id": "qiuyu_114164", "poem_class": "秋雨", "poet_dynasty": "宋朝", "poet": "白玉蟾", "poem": "山前浩歌觉声乾，长啸直入碧云间。梅窗主人携百壶，一夜谈话秋雨寒。灯红吐出玉虫巧，道人大啸拍床吼。连榻隐南吴庚契，要看纸上生蛇走。停杯撑眼发诗颠，横捉一笔半欲眠。笑把崑崙蘸沧海，写出新词数万篇。"},
{"poem_name": "秋夜对雨寄石瓮寺二秀才", "poem_id": "qiuyu_21513", "poem_class": "秋雨", "poet_dynasty": "唐朝", "poet": "王建", "poem": "夜山秋雨滴空廊，灯照堂前树叶光。对坐读书终卷后，自披衣被扫僧房。"},
{"poem_name": "雨渡钱塘同公武", "poem_id": "qiuyu_110176", "poem_class": "秋雨", "poet_dynasty": "明朝", "poet": "葛一龙", "poem": "山气郁生雷，斜风舵后催。岸青秋雨足，天白夜潮回。飘泊同吾友，艰辛一酒杯。钱塘君若问，橘社里中来。"},
{"poem_name": "迁居对雨有感", "poem_id": "qiuyu_80732", "poem_class": "秋雨", "poet_dynasty": "宋朝", "poet": "张耒", "poem": "楚乡风物淡悠悠，独掩闲门客滞留，尽日无言对秋雨，相敲蕉叶各吟秋。"},
{"poem_name": "和毛君州宅八咏·方沼亭", "poem_id": "qiuyu_82503", "poem_class": "秋雨", "poet_dynasty": "宋朝", "poet": "苏辙", "poem": "池上茅檐覆水低，早来秋雨尚虹霓。败荷折苇飞鸿下，正忆渔舟泊故溪。"},
{"poem_name": "余寒", "poem_id": "sixiang_89965", "poem_class": "思乡", "poet_dynasty": "宋朝", "poet": "王安石", "poem": "余寒驾春风，入我征衣裳。扪鬓只得冻，蔽面尚疑创。士耳恐犹坠，马毛欲吹僵。牢持有失箸，疾饮无留汤。曈曈扶桑日，出有万里光。可怜当此时，不湿地上霜。冥冥鸿雁飞，北望去成行。谁言有百鸟，此鸟知阴阳。岂时有必至，前识圣所臧。把酒谢高翰，我知思故乡。"},
{"poem_name": "陇头水", "poem_id": "sixiang_53168", "poem_class": "思乡", "poet_dynasty": "宋朝", "poet": "陆游", "poem": "陇头十月天雨霜，壮士夜挽绿沉枪，卧闻陇水思故乡，三更起坐泪数行。我语壮士勉自疆；男儿堕地志四方，裹尸马革固其常，岂若妇女不下堂？生逢和亲最可伤，岁辇金絮输胡羌。夜视太白收光芒，报国欲死无战场！"},
{"poem_name": "阴雨", "poem_id": "sixiang_7901", "poem_class": "思乡", "poet_dynasty": "唐朝", "poet": "白居易", "poem": "岚雾今朝重，江山此地深。滩声秋更急，峡气晓多阴。 望阙云遮眼，思乡雨滴心。将何慰幽独，赖此北窗琴。"},
{"poem_name": " 早寒江上有怀", "poem_id": "sixiang_480", "poem_class": "思乡", "poet_dynasty": "唐朝", "poet": "孟浩然", "poem": "木落雁南度，北风江上寒。我家襄水曲，遥隔楚云端。乡泪客中尽，孤帆天际看。迷津欲有问，平海夕漫漫。"},
{"poem_name": "后出师表", "poem_id": "aiguo_1397", "poem_class": "爱国", "poet_dynasty": "三国", "poet": "诸葛亮", "poem": "先帝虑汉、贼不两立，王业不偏安，故托臣以讨贼也。以先帝之明，量臣之才，故知臣伐贼，才弱敌强也。然不伐贼，王业亦亡；惟坐而待亡，孰与伐之？是故托臣而弗疑也。臣受命之日，寝不安席，食不甘味。思惟北征。宜先入南。故五月渡泸，深入不毛，并日而食；臣非不自惜也，顾王业不可得偏全于蜀都，故冒危难，以奉先帝之遗意也，而议者谓为非计。今贼适疲于西，又务于东，兵法乘劳，此进趋之时也。谨陈其事如左：高帝明并日月，谋臣渊深，然涉险被创，危然后安。今陛下未及高帝，谋臣不如良、平，而欲以长计取胜，坐定天下，此臣之未解一也。刘繇、王朗各据州郡，论安言计，动引圣人，群疑满腹，众难塞胸，今岁不战，明年不征，使孙策坐大，遂并江东，此臣之未解二也。曹操智计，殊绝于人，其用兵也，仿佛孙、吴，然困于南阳，险于乌巢，危于祁连，逼于黎阳，几败北山，殆死潼关，然后伪定一时耳。况臣才弱，而欲以不危而定之，此臣之未解三也。曹操五攻昌霸不下，四越巢湖不成，任用李服而李服图之，委任夏侯而夏侯败亡，先帝每称操为能，犹有此失，况臣驽下，何能必胜？此臣之未解四也。自臣到汉中，中间期年耳，然丧赵云、阳群、马玉、阎芝、丁立、白寿、刘郃、邓铜等及曲长、屯将七十余人，突将、无前、賨叟、青羌、散骑、武骑一千余人。此皆数十年之内所纠合四分之精锐，非一州之所有；若复数年，则损三分之二也，当何以图敌？此臣之未解五也。今民穷兵疲，而事不可息；事不可息，则住与行劳费正等。而不及今图之，欲以一州之地，与贼持久，此臣之未解六也。夫难平者，事也。昔先帝败军于楚，当此时，曹操拊手，谓天下以定。然后先帝东连吴越，西取巴蜀，举兵北征，夏侯授首，此操之失计，而汉事将成也。然后吴更违盟，关羽毁败，秭归蹉跌，曹丕称帝。凡事如是，难可逆见。臣鞠躬尽力，死而后已；至于成败利钝，非臣之明所能逆覩也。"},
{"poem_name": "会刘子东夜饮", "poem_id": "sixiang_294475", "poem_class": "思乡", "poet_dynasty": "宋朝", "poet": "谢谔", "poem": "夹江居民万家邑，朱楼碧瓦炊烟湿。笋舆登顿流飞桥，半曲春梁龙起蛰。门前柳叶翻霜风，小驿旧是神仙宫。平时对面不得语，一灯从容今夕同，呼童急持酒为帚，扫尽閒愁那更有。人生聚散无定期，但知胶漆情如旧。君方游戏亲戎行，我亦酸寒尉溧阳，弃家从官岂得已，相与望云思故乡。"},
{"poem_name": "和使君五郎西楼望远思归", "poem_id": "sixiang_9874", "poem_class": "思乡", "poet_dynasty": "唐朝", "poet": "王维", "poem": "高楼望所思，目极情未毕。枕上见千里，窗中窥万室。悠悠长路人，暧暧远郊日。惆怅极浦外，迢递孤烟出。能赋属上才，思归同下秩。故乡不可见，云水空如一。"},
{"poem_name": "南吕·四块玉·天台路采药", "poem_id": "sixiang_13955", "poem_class": "思乡", "poet_dynasty": "元朝", "poet": "马致远", "poem": "天台路采药童，乘鸾客，怨感刘郎下天台。春风再到人何在？桃花又不见开。命薄的穷秀才，谁教你回去来！紫芝路雁北飞，人北望，抛闪煞明妃也汉君王。小单于把盏呀剌剌唱。青草畔有收酪牛，黑河边有扇尾羊，他只是思故乡。浔阳江送客时，秋江冷，商女琵琶断肠声。可知道司马和愁听。月又明，酒又酲，客乍醒。马嵬坡睡海棠，春将晚，恨不得明皇掌中看。《霓裳》便是中原患。不因这玉环，引起那禄山，怎知蜀道难！凤凰坡百尺台，堆黄壤，弄玉吹箫送萧郎。送萧郎共上青霄上。到如今国已亡，想当初事可伤，再几时有凤凰？蓝桥驿玉杵闲，玄霜尽，何敢蓝桥望行云？裴航自有神仙分。原是个窃玉人，做了个赏月人，成就了折桂人。洞庭湖画不成，西施女，他本倾城却倾吴。高哉范蠡乘舟去。那里是泛五湖？若纶竿不钓鱼，便索他学楚大夫。临邛市美貌才，名家子，自驾着个私奔坐车儿。汉相如便做文章士。爱他那一操儿琴，共他那两句儿诗，也有改嫁时。巫山庙暮雨迎，朝云送，暮雨朝云去无踪。襄王谩说阳台梦。云来也是空，雨来也是空，怎捱十二峰。海神庙彩扇歌，青楼饮，自是知音惜知音。桂英你怨王魁甚？但见一个傅粉郎，早救了买笑金，知他是谁负心？"},
{"poem_name": "宿龙瑞山房次周云隐韵", "poem_id": "sixiang_161752", "poem_class": "思乡", "poet_dynasty": "宋朝", "poet": "黄庚", "poem": "木叶秋容瘦，客怀思故乡。淡云微见月，薄露不成霜。忽忽朱颜改，悠悠白日长。空心仍独夜，减尽昔年狂。"},
{"poem_name": "送松台老丈过黄岩", "poem_id": "sixiang_270867", "poem_class": "思乡", "poet_dynasty": "宋朝", "poet": "葛绍体", "poem": "虽然相去百余里，亦是同栖一片云。君向黄山我孤屿，思乡时节定思君。"},
{"poem_name": "临高台", "poem_id": "sixiang_128570", "poem_class": "思乡", "poet_dynasty": "宋朝", "poet": "文同", "poem": "临高台，望故乡。地千里，天一方。极目外，空茫茫。孤云飞，不我将。安得羽翼西南翔。"},
{"poem_name": "白鹿洞二首·其一", "poem_id": "shijian_4810", "poem_class": "时间", "poet_dynasty": "五代", "poet": "王贞白", "poem": "读书不觉已春深，一寸光阴一寸金。不是道人来引笑，周情孔思正追寻。"},
{"poem_name": "惜时", "poem_id": "shijian_35673", "poem_class": "时间", "poet_dynasty": "晋朝", "poet": "陶渊明", "poem": "盛年不重来，一日难再晨。及时当勉励，岁月不待人。"},
{"poem_name": "明日歌", "poem_id": "shijian_995", "poem_class": "时间", "poet_dynasty": "明朝", "poet": "钱福", "poem": "明日复明日，明日何其多。我生待明日，万事成蹉跎。世人苦被明日累，春去秋来老将至。朝看水东流，暮看日西坠。百年明日能几何？请君听我《明日歌》。"},
{"poem_name": "满江红·和郭沫若同志", "poem_id": "shijian_1268", "poem_class": "时间", "poet_dynasty": "近现代", "poet": "毛泽东", "poem": "小小寰球，有几个苍蝇碰壁。嗡嗡叫，几声凄厉，几声抽泣。蚂蚁缘槐夸大国，蚍蜉撼树谈何易。正西风落叶下长安，飞鸣镝。多少事，从来急；天地转，光阴迫。一万年太久，只争朝夕。四海翻腾云水怒，五洲震荡风雷激。要扫除一切害人虫，全无敌。"},
{"poem_name": "寄远十一首", "poem_id": "huanghe_4456", "poem_class": "黄河", "poet_dynasty": "唐朝", "poet": "李白", "poem": "三鸟别王母，衔书来见过。肠断若剪弦，其如愁思何。遥知玉窗里，纤手弄云和。奏曲有深意，青松交女萝。写水山井中，同泉岂殊波。秦心与楚恨，皎皎为谁多。青楼何所在，乃在碧云中。宝镜挂秋水，罗衣轻春风。新妆坐落日，怅望金屏空。念此送短书，愿因双飞鸿。本作一行书，殷勤道相忆。一行复一行，满纸情何极。瑶台有黄鹤，为报青楼人。朱颜凋落尽，白发一何新。自知未应还，离居经三春。桃李今若为，当窗发光彩。莫使香风飘，留与红芳待。玉箸落春镜，坐愁湖阳水。闻与阴丽华，风烟接邻里。青春已复过，白日忽相催。但恐荷花晚，令人意已摧。相思不惜梦，日夜向阳台。远忆巫山阳，花明绿江暖。踌躇未得往，泪向南云满。春风复无情，吹我梦魂断。不见眼中人，天长音信短。阳台隔楚水，春草生黄河。相思无日夜，浩荡若流波。流波向海去，欲见终无因。遥将一点泪，远寄如花人。妾在舂陵东，君居汉江岛。一日望花光，往来成白道。一为云雨别，此地生秋草。秋草秋蛾飞，相思愁落晖。何由一相见，灭烛解罗衣。忆昨东园桃李红碧枝，与君此时初别离。金瓶落井无消息，令人行叹复坐思。坐思行叹成楚越，春风玉颜畏销歇。碧窗纷纷下落花，青楼寂寂空明月。两不见，但相思。空留锦字表心素，至今缄愁不忍窥。长短春草绿，缘阶如有情。卷施心独苦，抽却死还生。睹物知妾意，希君种后庭。闲时当采掇，念此莫相轻。鲁缟如玉霜，笔题月氏书。寄书白鹦鹉，西海慰离居。行数虽不多，字字有委曲。天末如见之，开缄泪相续。泪尽恨转深，千里同此心。相思千万里，一书值千金。爱君芙蓉婵娟之艳色，色可餐兮难再得。怜君冰玉清迥之明心，情不极兮意已深。朝共琅玕之绮食，夜同鸳鸯之锦衾。恩情婉娈忽为别，使人莫错乱愁心。乱愁心，涕如雪。寒灯厌梦魂欲绝，觉来相思生白发。盈盈汉水若可越，可惜凌波步罗袜。美人美人兮归去来，莫作朝云暮雨兮飞阳台。"},
{"poem_name": "和董传留别", "poem_id": "dushu_9964", "poem_class": "读书", "poet_dynasty": "宋朝", "poet": "苏轼", "poem": "粗缯大布裹生涯，腹有诗书气自华。厌伴老儒烹瓠叶，强随举子踏槐花。囊空不办寻春马，眼乱行看择婿车。得意犹堪夸世俗，诏黄新湿字如鸦。"},
{"poem_name": "江上值水如海势聊短述", "poem_id": "dushu_5614", "poem_class": "读书", "poet_dynasty": "唐朝", "poet": "杜甫", "poem": "为人性僻耽佳句，语不惊人死不休。老去诗篇浑漫与，春来花鸟莫深愁。新添水槛供垂钓，故着浮槎替入舟。焉得思如陶谢手，令渠述作与同游。"},
{"poem_name": "窦娥冤", "poem_id": "shijian_13", "poem_class": "时间", "poet_dynasty": "元朝", "poet": "关汉卿", "poem": "楔子〔卜儿蔡婆上，诗云〕花有重开日，人无再少年。不须长富贵，安乐是神仙。老身蔡婆婆是也，楚州人氏，嫡亲三口儿家属。不幸夫主亡逝已过，止有一个孩儿，年长八岁，俺娘儿两个，过其日月，家中颇有些钱财。这里一个窦秀才，从去年问我借了二十两银子，如今本利该银四十两。我数次索取，那窦秀才只说贫难，没得还我。他有一个女儿，今年七岁，生得可喜，长得可爱，我有心看上他，与我家做个媳妇，就准了这四十两银子，岂不两得其便。他说今日好日辰，亲送女儿到我家来，老身且不索钱去，专在家中等候，这早晚窦秀才敢待来也。〔冲末扮窦天章引正旦扮端云上，诗云〕读尽缥缃万卷书，可怜贫杀马相如，汉庭一日承恩召，不说当垆说子虚。小生姓窦名天章，祖贯长安京兆人也。幼习儒业，饱有文章；争奈时运不通，功名未遂。不幸浑家亡化已过，撇下这个女孩儿，小字端云，从三岁上亡了他母亲，如今孩儿七岁了也。小生一贫如洗，流落在这楚州居住。此间一个蔡婆婆，他家广有钱物，小生因无盘缠，曾借了他二十两银子，到今本利该对还他四十两。他数次问小生索取，教我把甚么还他，谁想蔡婆婆常常着人来说，要小生女孩儿做他儿媳妇。况如今春榜动，选场开，正待上朝取应，又苦盘缠缺少。小生出于无奈，只得将女孩儿端云送与蔡婆婆做儿媳妇去。〔做叹科，云〕嗨！这个那里是做媳妇？分明是卖与他一般，就准了他那先借的四十两银子，分外但得些少东西，勾小生应举之费，便也过望了。说话之间，早来到他家门首。婆婆在家么？〔卜儿上，云〕秀才请家里坐，老身等候多时也。〔做相见科，窦天章云〕小生今日一径的将女孩儿送来与婆婆，怎敢说做媳妇，只与婆婆早晚使用。小生目下就要上朝进取功名去，留下女孩儿在此，只望婆婆看觑则个。〔卜儿云〕这等，你是我亲家了。你本利少我四十两银子，兀的是借钱的文书，还了你；再送与你十两银子做盘缠。亲家，你休嫌轻少。〔窦天章做谢科，云〕多谢了婆婆，先少你许多银子都不要我还了，今又送我盘缠，此恩异日必当重报。婆婆，女孩儿早晚呆痴，看小生薄面，看觑女孩儿咱。〔卜儿云〕亲家，这不消你嘱付，令爱到我家，就做亲女儿一般看承他，你只管放心的去。〔窦天章云〕婆婆，端云孩儿该打呵，看小生面则骂几句；当骂呵，则处分几句。孩儿，你也不比在我跟前，我是你亲爷，将就的你；你如今在这里，早晚若顽劣呵，你只讨那打骂吃。儿嚛，我也是出于无奈。〔做悲科〕〔唱〕【仙吕】【赏花时】我也只为无计营生四壁贫，因此上割舍得亲儿在两处分。从今日远践洛阳尘，又不知归期定准，则落的无语暗消魂。〔下〕〔卜儿云〕窦秀才留下他这女孩儿与我做媳妇儿，他一径上朝应举去了。〔正旦做悲科，云〕爹爹，你直下的撇了我孩儿去也！〔卜儿云〕媳妇儿，你在我家，我是亲婆，你是亲妇，只当自家骨肉一般。你不要啼哭，跟着老身前后执料去来。〔同下〕第一折〔净扮赛卢医上，诗云〕行医有斟酌，下药依《本草》。死的医不活，活的医死了。自家姓卢，人道我一手好医，都叫做赛卢医。在这山阳县南门开着生药局。在城有个蔡婆婆，我问他借了十两银子，本利该还他二十两；数次来讨这银子，我又无的还他。若不来便罢，若来呵，我自有个主意！我且在这药铺中坐下，看有甚么人来。〔卜儿上，云〕老身蔡婆婆。我一向搬在山阳县居住，尽也静办。自十三年前窦天章秀才留下端云孩儿与我做儿媳妇，改了他小名，唤做窦娥。自成亲之后，不上二年，不想我这孩儿害弱症死了。媳妇儿守寡，又早三个年头，服孝将除了也。我和媳妇儿说知，我往城外赛卢医家索钱去也。〔做行科，云〕蓦过隅头，转过屋角，早来到他家门首。赛卢医在家么？〔卢医云〕婆婆，家里来。〔卜儿云〕我这两个银子长远了，你还了我罢。〔卢医云〕婆婆，我家里无银子，你跟我庄上去取银子还你。〔卜儿云〕我跟你去。〔做行科〕〔卢医云〕来到此处，东也无人，西也无人，这里不下手，等甚么？我随身带的有绳子。兀那婆婆，谁唤你哩？〔卜儿云〕在那里？〔做勒卜儿科。孛老同副净张驴儿冲上，赛卢医慌走下。孛老救卜儿科）（张驴儿云〕爹，是个婆婆，争些勒杀了。〔孛老云〕兀那婆婆，你是那里人氏？姓甚名谁？因甚着这个人将你勒死？〔卜儿云〕老身姓蔡，在城人氏，止有个寡媳妇儿，相守过日。因为赛卢医少我二十两银子，今日与他取讨；谁想他赚我到无人去处，要勒死我，赖这银子。若不是遇着老的和哥哥呵，那得老身性命来！〔张驴儿云〕爹，你听的他说么？他家还有个媳妇哩！救了他性命，他少不得要谢我。不若你要这婆子，我要他媳妇儿，何等两便？你和他说去。〔孛老云〕兀那婆婆，你无丈夫，我无浑家，你肯与我做个老婆，意下如何？〔卜儿云〕是何言语！待我回家，多备些钱钞相谢。〔张驴儿云〕你敢是不肯，故意将钱钞哄我？赛卢医的绳子还在，我仍旧勒死了你罢。〔做拿绳科〕〔卜儿云〕哥哥，待我慢慢地寻思咱！〔张驴儿云〕你寻思些什么？你随我老子，我便要你媳妇儿。〔卜儿背云〕我不依他，他又勒杀我。罢、罢、罢，你爷儿两个随我到家中去来。〔同下〕〔正旦上，云〕妾身姓窦，小字端云，祖居楚州人氏。我三岁上亡了母亲，七岁上离了父亲。俺父亲将我嫁与蔡婆婆为儿媳妇，改名窦娥，至十七岁与夫成亲。不幸丈夫亡化，可早三年光景，我今二十岁也。这南门外有个赛卢医，他少俺婆婆银子，本利该二十两，数次索取不还。今日俺婆婆亲自索取去了。窦娥也，你这命好苦也啊！（唱）【仙吕】【点绛唇】满腹闲愁，数年禁受，天知否？天若是知我情由，怕不待和天瘦。【混江龙】则问那黄昏白昼，两般儿忘餐废寝几时休？大都来昨宵梦里，和着这今日心头。催人泪的是锦烂漫花枝横绣闼，断人肠的是剔团圞月色挂妆楼。长则是急煎煎按不住意中焦，闷沉沉展不彻眉尖皱，越觉的情怀冗冗，心绪悠悠。（云）似这等忧愁，不知几时是了也呵！（唱）【油葫芦】莫不是八字儿该载着一世忧？谁似我无尽头！须知道人心不似水长流。我从三岁母亲身亡后，到七岁与父分离久。嫁的个同住人，他可又拔着短筹；撇的俺婆妇每都把空房守，端的个有谁问，有谁瞅？【天下乐】莫不是前世里烧香不到头，今也波生招祸尤？劝今人早将来世修。我将这婆侍养，我将这服孝守，我言词须应口。〔云〕婆婆索钱去了，怎生这早晚不见回来？〔卜儿同孛老张驴儿上〕〔卜儿云〕你爷儿两个且在门首，等我先进去。〔张驴儿云〕奶奶，你先进去，就说女婿在门首哩。〔卜儿见正旦科〕〔正旦云〕奶奶回来了。你吃饭么？〔卜儿做哭科，云〕孩儿也，你教我怎生说波！（正旦唱）【一半儿】为甚么泪漫漫不住点儿流？莫不是为索债与人家惹争斗？我这里连忙迎接慌问候，他那里要说缘由。〔卜儿云〕羞人答答的，教我怎生说波！〔正旦唱〕则见他一半儿徘徊一半儿丑。〔云〕婆婆，你为什么烦恼啼哭那？〔卜儿云〕我问赛卢医讨银子去，他赚我到无人去处，行起凶来，要勒死我。亏了一个张老并他儿子张驴儿，救得我性命。那张老就要我招他做丈夫，因这等烦恼。〔正旦云〕婆婆，这个怕不中么！你再寻思咱：俺家里又不是没有饭吃，没有衣穿，又不是少欠钱债，被人催逼不过；况你年纪高大，六十以外的人，怎生又招丈夫那？〔卜儿云〕孩儿也，你说的岂不是！但是我的性命全亏他这爷儿两个救的。我也曾说道：待我到家，多将些钱物酬谢你救命之恩。不知他怎生知道我家里有个媳妇儿，道我婆媳妇又没老公，他爷儿两个又没老婆，正是天缘天对。若不随顺他，依旧要勒死我。那时节我就慌张了，莫说自己许了他，连你也许了他。儿也，这也是出于无奈。〔正旦云〕婆婆，你听我说波。（唱）【后庭花】避凶神要择好日头，拜家堂要将香火修。梳着个霜雪般白dí{髟狄}髻，怎将这云霞般锦帕兜？怪不的“女大不中留”。你如今六旬左右，可不道到中年万事休！旧恩爱一笔勾，新夫妻两意投，枉教人笑破口！〔卜儿云〕我的性命都是他爷儿两个救的，事到如今，也顾不得别人笑话了。〔正旦唱〕【青哥儿】你虽然是得他、得他营救，须不是笋条、笋条年幼，刬的便巧画蛾眉成配偶？想当初你夫主遗留，替你图谋，置下田畴，早晚羹粥，寒暑衣裘。满望你鳏寡孤独，无捱无靠，母子每到白头。公公也，则落得干生受！〔卜儿云〕孩儿也，他如今只待过门。喜事匆匆的，教我怎生回得他去？〔正旦唱〕【寄生草】你道他匆匆喜，我替你倒细细愁：愁则愁兴阑删咽不下交欢酒，愁则愁眼昏腾扭不上同心扣，愁则愁意朦胧睡不稳芙蓉褥。你待要笙歌引至画堂前，我道这姻缘敢落在他人后。〔卜儿云〕孩儿也，再不要说我了。他爷儿两个都在门首等候，事已至此，不若连你也招了女婿罢！〔正旦云〕婆婆，你要招你自招，我并然不要女婿。〔卜儿云〕那个是要女婿的？争奈他爷儿两个自家挨过门来，教我如何是好？〔张驴儿云〕我们今日招过门去也。“帽儿光光，今日做个新郎；袖儿窄窄，今日做个娇客。”好女婿，好女婿，不枉了，不枉了。〔同孛老入拜科〕〔正旦做不理科，云〕兀那厮，靠后！〔唱〕【赚煞】我想这妇人每休信那男儿口。婆婆也，怕没有贞心儿自守，到今日招着个村老子，领着个半死囚。〔张驴儿做嘴脸科，云〕你看我爷儿两个这等身段，尽也选得女婿过，你不要错过了好时辰，我和你早些儿拜堂罢。〔正旦不理科，唱〕则被你坑杀人燕侣莺俦。婆婆也，你岂不知羞！俺公公撞府冲州，??的铜斗儿家缘百事有。想着俺公公置就，怎忍教张驴儿情受？〔张驴儿做扯正旦拜科，正旦推跌科，唱〕兀的不是俺没丈夫的妇女下场头！〔下〕〔卜儿云〕你老人家不要恼懆。难道你有活命之恩，我岂不思量报你？只是我那媳妇儿气性最不好惹的，既是他不肯招你儿子，教我怎好招你老人家？我如今拼的好酒好饭，养你爷儿两个在家，待我慢慢的劝化俺媳妇儿。待他有个回心转意，再作区处。〔张驴儿云〕这歪剌骨！便是黄花女儿，刚刚扯的一把，也不消这等使性，平空的推了我一交，我肯干罢！就当面赌个誓与你：我今生今世不要他做老婆，我也不算好男子！〔词云〕美妇人我见过万千向外，不似这小妮子生得十分惫赖。我救了你老性命死里重生，怎割舍得不肯把肉身陪待？〔同下〕第二折〔赛卢医上，诗云〕小子太医出身，也不知道医死多人，何尝怕人告发，关了一日店门？在城有个蔡家婆子，刚少他二十两花银，屡屡亲来索取，争些捻断脊筋。也是我一时智短，将他赚到荒村，撞见两个不识姓名男子，一声嚷道：“浪荡乾坤，怎敢行凶撒泼，擅自勒死平民！”吓得我丢了绳索，放开脚步飞奔。虽然一夜无事，终觉失精落魂；方知人命关天关地，如何看做壁上灰尘。从今改过行业，要得灭罪修因，将以前医死的性命，一个个都与他一卷超度的经文。小子赛卢医的便是。只为要赖蔡婆婆二十两银子，赚他到荒僻去处，正待勒死他，谁想遇见两个汉子，救了他去。若是再来讨债时节，教我怎生见他？常言道的好：“三十六计，走为上计”。喜得我是孤身，又无家小连累，不若收拾了细软行李，打个包儿，悄悄的躲到别处，另做营生，岂不干净？〔张驴儿上，云〕自家张驴儿，可奈那窦娥百般的不肯随顺我；如今那老婆子害病，我讨服毒药与他吃了，药死那老婆子，这小妮子好歹做我的老婆。〔做行科，云〕且住，城里人耳目广，口舌多，倘见我讨毒药，可不嚷出事来？我前日看见南门外有个药铺，此处冷静，正好讨药〔做到科，叫云〕太医哥哥，我来讨药的。〔赛卢医云〕你讨什么药？〔张驴儿云〕我讨服毒药。〔赛卢医云〕谁敢合毒药与你？这厮好大胆也。〔张驴儿云〕你真个不肯与我药么？〔赛卢医云〕我不与你，你就怎地我？〔张驴儿做拖卢云〕好呀，前日谋死蔡婆婆的，不是你来？你说我不认的你哩？我拖你见官去。〔赛卢医做慌科，云〕大哥，你放我，有药有药。〔做与药科，张驴儿云〕既然有了药，且饶你罢。正是：得放手时须放手，得饶人处且饶人。〔下〕〔赛卢医云〕可不悔气！刚刚讨药的这人，就是救那婆子的。我今日与了他这服毒药去了，以后事发，越越要连累我；趁早儿关上药铺，到涿州卖老鼠药去也。〔下〕〔卜儿上，做病伏几科〕〔孛老同张驴儿上，云〕老汉自到蔡婆婆家来，本望做个接脚，却被他媳妇坚执不从。那婆婆一向收留俺爷儿两个在家同住，只说好事不在忙，等慢慢里劝转他媳妇，谁想他婆婆又害起病来。孩儿，你可曾算我两个的八字，红鸾天喜几时到命哩？〔张驴儿云〕要看什么天喜到命！只赌本事，做得去自去做。〔孛老云〕孩儿也，蔡婆婆害病好几日了，我与你去问病波。〔做见卜儿问科，云〕婆婆，你今日病体如何？〔卜儿云〕我身子十分不快哩。〔孛老云〕你可想些什么吃？〔卜儿云〕我思量些羊肚儿汤吃。〔孛老云〕孩儿，你对窦娥说，做些羊肚儿汤与婆婆吃。〔张驴儿向古门云〕窦娥，婆婆想羊肚儿汤吃，快安排将来。〔正旦持汤上，云〕妾身窦娥是也。有俺婆婆不快，想羊肚汤吃，我亲自安排了与婆婆吃去。婆婆也，我这寡妇人家，凡事也要避些嫌疑，怎好收留那张驴儿父子两个？非亲非眷的，一家儿同住，岂不惹外人谈议？婆婆也，你莫要背地里许了他亲事，连累我也做不清不洁的。我想这妇人心好难保也啊。〔唱〕【南吕·一枝花】他则待一生鸳帐眠，那里肯半夜空房睡；他本是张郎妇，又做了李郎妻。有一等妇女每相随，并不说家克计，则打听些闲是非；说一会不明白打凤的机关，使了些调虚嚣捞龙的见识。【梁州第七】这一个似卓氏般当垆涤器，这一个似孟光般举案齐眉；说的来藏头盖脚多伶俐，道着难晓，做出才知。旧恩忘却，新爱偏宜；坟头上土脉犹湿，架儿上又换新衣。那里有奔丧处哭倒长城？那里有浣纱时甘投大水？那里有上山来便化顽石？可悲可耻，妇人家直恁的无仁义，多淫奔，少志气；亏杀前人在那里，更休说本性难移。〔云〕婆婆，羊肚儿汤做成了，你吃些儿波。〔张驴儿云〕等我拿去。〔做接尝科，云〕这里面少些盐醋，你去取来。〔正旦下〕〔张驴儿放药科〕〔正旦上，云〕这不是盐醋？〔张驴儿云〕你倾下些。〔正旦唱〕【隔尾】你说道少盐欠醋无滋味，加料添椒才脆美。但愿娘亲早痊济，饮羹汤一杯，胜甘露灌体，得一个身子平安倒大来喜。孩儿，羊肚汤有了不曾？〔张驴儿云〕汤有了，你拿过去。〔孛老将汤云〕婆婆，你吃些汤儿。〔卜儿云〕有累你。〔做呕科，云〕我如今打呕，不要这汤吃了，你老人家吃罢。〔孛老云〕这汤特做来与你吃的，便不要吃，也吃一口儿。〔卜儿云〕我不吃了，你老人家请吃。〔孛老吃科〕〔正旦唱〕【贺新郎】一个道你请吃，一个道婆先吃，这言语听也难听，我可是气也不气！想他家与咱家有甚的亲和戚？怎不记旧日夫妻情意，也曾有百纵千随？婆婆也，你莫不为黄金浮世宝，白发故人稀，因此上把旧恩情全不比新知契。则待要百年同墓穴，那里肯千里送寒衣。孛老云〕我吃下这汤去，怎觉昏昏沉沉的起来？〔做倒科〕〔卜儿慌科，云〕你老人家放精神着，你紥挣着些儿。〔做哭科，云〕兀的不是死了也！〔正旦唱〕第三折〔外扮监斩官上，云〕下官监斩官是也。今日处决犯人，着做公的把住巷口，休放往来人闲走。〔净扮公人，鼓三通，锣三下科，刽子磨旗、提刀、押正旦带枷上，刽子云〕行动些，行动些，监斩官去法场上多时了。〔正旦唱〕【正宫·端正好】没来由犯王法，不提防遭刑宪，叫声屈动地惊天。顷刻间游魂先赴森罗殿，怎不将天地也生埋怨。【滚绣球】有日月朝暮悬，有鬼神掌着生死权。天地也！只合把清浊分辨，可怎生糊突了盗跖，颜渊？为善的受贫穷更命短，造恶的享富贵又寿延。天地也！做得个怕硬欺软，却原来也这般顺水推船！地也，你不分好歹何为地！天也，你错勘贤愚枉做天！哎，只落得两泪涟涟。〔刽子云〕快行动些，误了时辰也。〔正旦唱〕【倘秀才】则被这枷纽的我左侧右偏，人拥的我前合后偃。我窦娥向哥哥行有句言。〔刽子云〕你有甚么话说？〔正旦唱〕前街里去心怀恨，后街里去死无冤，休推辞路远。〔刽子云〕你如今到法场上面，有什么亲眷要见的，可教他过来，见你一面也好。〔正旦唱〕【叨叨令】可怜我孤身只影无亲眷，则落的吞声忍气空嗟怨。〔刽子云〕难道你爷娘家也没的？〔正旦云〕只有个爹爹，十三年前上朝取应去了，至今杳无音信。〔唱〕早已是十年多不睹爹爹面。〔刽子云〕你适才要我往后街里去，是甚么主意？〔正旦唱〕怕则怕前街里被我婆婆见。〔刽子云〕你的性命也顾不得，怕他见怎的？〔正旦云〕俺婆婆若见我披枷带锁赴法场餐刀去呵，〔唱〕枉将他气杀也么哥，枉将他气杀也么哥。告哥哥，临危好与人行方便。〔卜儿哭上科，云〕天那，兀的不是我媳妇儿！〔刽子云〕婆子靠后。〔正旦云〕既是俺婆婆来了，叫他来，待我嘱咐他几句话咱。〔刽子云〕那婆子，近前来，你媳妇要嘱咐你话哩。〔卜儿云〕孩儿，痛杀我也。〔正旦云〕婆婆，那张驴儿把毒药放在羊肚儿汤里，实指望药死了你，要霸占我为妻。不想婆婆让与他老子吃，倒把他老子药死了。我怕连累婆婆，屈招了药死公公，今日赴法场典刑。婆婆，此后遇着冬时年节，月一十五，有瀽不了的浆水饭，瀽半碗儿与我吃；烧不了的纸钱，与窦娥烧一陌儿。则是看你死的孩儿面上。〔唱〕【快活三】念窦娥葫芦提当罪愆，念窦娥身首不完全，念窦娥从前已往干家缘，婆婆也，你只看窦娥少爷无娘面。【鲍老儿】念窦娥伏侍婆婆这几年，遇时节将碗凉浆奠；你去那受刑法尸骸上烈些纸钱，只当把你亡化的孩儿荐。〔卜儿哭科，云〕孩儿放心，这个老身都记得。天那，兀的不痛杀我也。〔正旦唱〕婆婆也，再也不要啼啼哭哭，烦烦恼恼，怨气冲天。这都是我做窦娥的没时没运，不明不暗，负屈衔冤。〔刽子做喝科，云〕兀那婆子靠后，时辰到了也。〔正旦跪科〕〔刽子开枷科〕〔正旦云〕窦娥告监斩大人，有一事肯依窦娥，便死而无怨。〔监斩官云〕你有什么事？你说。〔正旦云〕要一领净席，等我窦娥站立，又要丈二白练，挂在旗枪上。若是我窦娥委实冤枉，刀过处头落，一腔热血休半点儿沾在地下，都飞在白练上者。〔监斩官云〕这个就依你，打什么不紧。〔刽子做取席，站科，又取白练挂旗上科〕〔正旦唱〕【耍孩儿】不是我窦娥罚下这等无头愿，委实的冤情不浅。若没些儿灵圣与世人传，也不见得湛湛青天。我不要半星热血红尘洒，都只在八尺旗枪素练悬。等他四下里皆瞧见，这就是咱苌弘化碧，望帝啼鹃。〔刽子云〕你还有甚的说话，此时不对监斩大人说，几时说那？〔正旦再跪科，云〕大人，如今是三伏天道，若窦娥委实冤枉，身死之后，天降三尺瑞雪，遮掩了窦娥尸首。〔监斩官云〕这等三伏天道，你便有冲天的怨气，也召不得一片雪来，可不胡说！〔正旦唱〕【二煞】你道是暑气暄，不是那下雪天；岂不闻飞霜六月因邹衍？若果有一腔怨气喷如火，定要感的六出冰花滚似锦，免着我尸骸现；要什么素车白马，断送出古陌荒阡？〔正旦再跪科，云〕大人，我窦娥死的委实冤枉，从今以后，着这楚州亢旱三年。〔监斩官云〕打嘴！那有这等说话！〔正旦唱〕【一煞】你道是天公不可期，人心不可怜，不知皇天也肯从人愿。做甚么三年不见甘霖降，也只为东海曾经孝妇冤。如今轮到你山阳县，这都是官吏每无心正法，使百姓有口难言。〔刽子做磨旗科，云〕怎么这一会儿天色阴了也？〔内做风科，刽子云〕好冷风也！〔正旦唱〕【煞尾】浮云为我阴，悲风为我旋，三桩儿誓愿明提遍。〔做哭科，云〕婆婆也，直等待雪飞六月，亢旱三年呵，〔唱〕那其间才把你个屈死的冤魂这窦娥显。〔刽子做开刀，正旦倒科〕〔监斩官惊云〕呀，真个下雪了，有这等异事！〔刽子云〕我也道平日杀人，满地都是鲜血，这个窦娥的血，都飞在那丈二白练上，并无半点落地，委实奇怪。〔监斩官云〕这死罪必有冤枉，早两桩儿应验了，不知亢旱三年的说话，准也不准？且看后来如何。左右，也不必等待雪晴，便与我抬她尸首，还了那蔡婆婆去罢。〔众应科，抬尸下〕第四折[窦天章冠带引丑张千祗从上，诗云]独立空堂思黯然，高峰月出满林烟，非关有事人难睡，自是惊魂夜不眠。老夫窦天章是也。自离了我那端云孩儿，可早十六年光景。老夫自到京师，一举及第，官拜参知政事。只因老夫廉能清正，节操坚刚，谢圣恩可怜，加老夫两淮提刑肃政廉访使之职，随处审囚刷卷，体察滥官污吏，容老夫先斩后奏。老夫一喜一悲，喜呵，老夫身居台省，职掌刑名，势剑金牌，威权万里；悲呵，有端云孩儿，七岁上与了蔡婆婆为儿媳妇，老夫自得官之后，使人往楚州问蔡婆婆家，他邻里街坊道，自当年蔡婆婆不知搬在那里去了，至今音信皆无。老夫为端云孩儿，啼哭的眼目昏花，忧愁得须发斑白。今日来到这淮南地面，不知这楚州为何三年不雨？老夫今在这州厅安歇。张千，说与那州中大小属官，今日免参，明日早见。[张千向古门云]一应大小属官，今日免参，明日早见。[窦天章云]张千，说与那六房吏典，但有合刷照文卷，都将来，待老夫灯下看几宗波。[张千送文卷科，窦天章云]张千，你与我掌上灯，你每都辛苦了，自去歇息罢。我唤你便来，不唤你休来。[张千点灯，同祗从下。窦天章云]我将这文卷看几宗咱。一起犯人窦娥，将毒药致死公公。我才看头一宗文卷，就与老夫同姓，这药死公公的罪名，犯在十恶不赦，俺同姓之人，也有不畏法度的。这是问结了的文书，不看他罢。我将这文卷压在底下，别看一宗咱。[做打呵欠科，云]不觉的一阵昏沉上来，皆因老夫年纪高大，鞍马劳困之故，待我搭伏定书案，歇息些儿咱。[做睡科，魂旦上，唱]【双调·新水令】我每日哭啼啼守住望乡台，急煎煎把仇人等待，慢腾腾昏地里走，足律律旋风中来，则被这雾锁云埋，撺掇的鬼魂快。[魂旦望科，云]门神户尉不放我进去。我是廉访使窦天章女孩儿，因我屈死，父亲不知，特来托一梦与他咱。[唱]【沉醉东风】我是那提刑的女孩，须不比现世的妖怪。怎不容我到灯影前，却拦截在门桯外？[做叫科，云]我那爷爷呵，[唱]枉自有势剑金牌，把俺这屈死三年的腐骨骸，怎脱离无边苦海！[做入见哭科，窦天章亦哭科，云]端云孩儿，你在那里来？[魂旦虚下][窦天章做醒科，云]好是奇怪也，老夫才合眼去，梦见端云孩儿恰便似来我跟前一般，如今在那里？我且再看这文卷咱。[魂旦上，做弄灯科][窦天章云]奇怪，我正要看文卷，怎生这灯忽明忽灭的！张千也睡着了，我自己剔灯咱。[做剔灯，魂旦翻文卷科，窦天章云]我剔的这灯明了也。再看几宗文卷。一起犯人窦娥药死公公。[做疑怪科，云]这一宗文卷，我为头看过，压在文卷底下，怎生又在这上头？这几时问结了的，还压在底下，我别看一宗文卷波。[魂旦再弄灯科，窦天章云]怎么，这灯又是半明半暗的，我再剔这灯咱。[做剔灯，魂旦再翻文卷科，窦天章云]我剔的这灯明了，我另拿一宗文卷看咱。一起犯人窦娥药死公公。呸！好是奇怪！我才将这文书分明压在底下，刚剔了这灯，怎生又翻在面上？莫不是楚州后厅里有鬼么？便无鬼呵，这桩事必有冤枉。将这文卷再压在底下，待我另看一宗如何？[魂旦又弄灯科，窦天章云]怎生这灯又不明了？敢有鬼弄这灯？我再剔一剔去。[做剔灯科，魂旦上，做撞见科，窦天章举剑击桌科，云]呸！我说有鬼！兀那鬼魂，老夫是朝廷钦差带牌走马肃政廉访使，你向前来，一剑挥之两段。张千，亏你也睡的着，快起来，有鬼有鬼。兀的不吓杀老夫也。[魂旦唱]【乔牌儿】则见他疑心儿胡乱猜，听了我这哭声儿转惊骇。哎，你个窦天章恁的威风大，且受你孩儿窦娥这一拜。[窦天章云]兀那鬼魂，你道窦天章是你父亲，受你孩儿窦娥拜，你敢错认了也！我的女儿叫做端云，七岁上与了蔡婆婆为儿媳妇。你是窦娥，名字差了，怎生是我女孩儿？[魂旦云]父亲，你将我与了蔡婆婆家，改名做窦娥了也。[窦天章云]你便是端云孩儿，我不问你别的，这药死公公，是你不是？[魂旦云]是你孩儿来。[窦天章云]噤声，你这小妮子，老夫为你啼哭的眼也花了，忧愁的头也白了，你刬地犯了十恶大罪，受了典刑。我今日官居台省，职掌刑名，来此两淮审囚刷卷，体察滥官污吏，你是我亲生之女，老夫将你治不的，怎治他人？我当初将你嫁与他家呵，要你三从四德：三从者，在家从父，出嫁从夫，夫死从子。四德者，事公姑，敬夫主，和妯娌，睦街坊。今三从四德全无，刬地犯了十恶大罪。我窦家三辈无犯法之男，五世无再婚之女，到今日被你辱没祖宗世德，又连累我的清名。你快与其我细吐真情，不要虚言支对，若说的有半厘差错，牒发你城隍祠内，着你永世不得人身，罚在阴山，永为饿鬼。[魂旦云]父亲停嗔息怒，暂罢狼虎之威，听你孩儿慢慢的说一遍咱。我三岁上亡了母亲，七岁上离了父亲，你将我送与蔡婆婆做儿媳妇。至十七岁与夫配合，才得两年，不幸儿夫亡化，和俺婆婆守寡。这山阳县南门外有个赛卢医，他少俺婆婆二十两银子。俺婆婆去取讨，被他赚到郊外，要将婆婆勒死，不想撞见张驴儿父子两个，救了俺婆婆性命。那张驴儿知道我家有个守寡的媳妇，便道：「你婆儿媳妇既无丈夫，不若招我父子两个。」俺婆婆初也不肯，那张驴儿道：「你若不肯，我依旧勒死你。」俺婆婆惧怕，不得已含糊许了。只得将他父子两个领到家中，养他过世。有张驴儿数次调戏你女孩儿，我坚执不从。那一日俺婆婆身子不快，想羊肚儿汤吃，你孩儿安排了汤。适值张驴儿父子两个问病，道：「将汤来我尝一尝。」说：「汤便好，只少些盐醋。」赚的我去取盐醋，他就暗地里下了毒药，实指望药杀俺婆婆，要强逼我成亲。不想俺婆婆偶然发呕，不要汤吃，却让与老张吃，随即七窍流血药死了。张驴儿便道：「窦娥药死了俺老子，你要官休要私休？」我便道：「怎生是官休？怎生是私休？」他道：「要官休，告到官司，你与俺老子偿命。若私休，你便与我做老婆。」你孩儿便道：「好马不备双鞍，烈女不更二夫，我至死不与你做媳妇，我请愿和你见官去。」他将你孩儿拖到官中，受尽三推六问，吊拷绷扒，便打死孩儿也不肯认。怎当州官见你孩儿不认，便要拷打俺婆婆；我怕婆婆年老，受刑不起，只得屈认了。因此押赴法场．将我典刑。你孩儿对天发下三桩誓愿：第一桩要丈二白练挂在旗枪上，若系冤枉，刀过头落，一腔热血休滴在地下，都飞在白练上；第二桩，现今三伏天道，下三尺瑞雪，遮掩你孩儿尸首；第三桩，着他楚州大旱三年。果然血飞上白练，六月下雪，三年不雨，都是为你孩儿来。[诗云]不告官司只告天，心中怨气口难言，防他老母遭刑宪，情愿无辞认罪愆。三尺琼花骸骨掩，一腔热血练旗悬，岂独霜飞邹衍屈，今朝方表窦娥冤。[唱]【雁儿落】你看这文卷曾道来不道来，则我这冤枉要忍耐如何耐？我不肯顺他人，倒着我赴法场；我不肯辱祖上，倒把我残生坏。【得胜令】呀，今日个搭伏定摄魂台，一灵儿怨哀哀。父亲也，你现掌着刑名事，亲蒙圣主差。端详这文册，那厮乱纲常当合败。便万剐了乔才，还道报冤仇不畅快。[窦天章做泣科，云]哎，我屈死的儿夜，则被你痛杀我也！我且问你：这楚州三年不雨，可真个是为你来？[魂旦云]是为你孩儿来。[窦天章云]有这等事！到来朝我与你做主。[诗云]白头亲苦痛哀哉，屈杀了你个青春女孩，只恐怕天明了你且回去，到来日我将文卷改正明白。[魂旦暂下][窦天章云]呀，天色明了也。张千，我昨日看几宗文卷，中间有一鬼魂来诉冤枉。我唤你好几次，你再也不应，直恁的好睡那。[张千云]我小人两个鼻子孔一夜不曾闭，并不听见女鬼诉什么冤状，也不曾听见相公呼唤。[窦天章做叱科，云]（口退），今早升厅坐衙，张千，喝撺厢者。[张千做吆喝科，云]在衙人马平安，抬书案。[禀云]州官见。[外扮州官入参科][张千云]该房吏典见。[丑扮吏入参见科][窦天章云]你这楚州一郡，三年不雨，是为着何来？[州官云]这个是天道亢旱，楚州百姓之灾，小官等不知其罪。[窦天章做怒科，云]你等不知罪么！那山阳县有用毒药谋死公公犯妇窦娥，他问斩之时，曾发愿道：「若是果有冤枉，着你楚州三年不雨，寸草不生。」可有这件事？[州官云]这罪是前升任桃州守问成的，现有文卷。[窦天章云]这等糊突的官，也着他升去！你是继他任的，三年之中，可曾祭这冤妇么？[州官云]此犯系十恶大罪，元不曾有祠，所以不曾祭得。[窦天章云]昔日汉朝有一孝妇守寡，其姑自缢身死，其姑女告孝妇杀姑。东海太守将孝妇斩了。只为一妇含冤，致令三年不雨。后于公治狱，仿佛见孝妇抱卷哭于厅前，于公将文卷改正，亲祭孝妇之墓，天乃大雨。今日你楚州大旱，岂不正与此事相类？张千，分付该房佥牌下山阳县，着拘张驴儿、赛卢医、蔡婆婆一起人犯，火速解审，毋得违悮片刻者。[张千云]理会的。[下][丑扮解子押张驴儿、蔡婆婆，同张千上，禀云]山阳县解到审犯听点。[窦天章云]张驴儿。[张驴儿云]有。[窦天章云]蔡婆婆。[蔡婆婆云]有。[窦天章云]怎么赛卢医是紧要人犯不到？[解子云]赛卢医三年前在逃，一面着广捕批缉拿去了，待获日解审。[窦天章云]张驴儿，那蔡婆婆是你的后母么？[张驴儿云]母亲好冒认的？委实是。[窦天章云]这药死你父亲的毒药，卷上不见有合药的人，是那个的毒药？[张驴儿云]是窦娥自合就的毒药。[窦天章云]这毒药必有一个卖药的医铺，想窦娥是个少年寡妇，那里讨这药来？张驴儿，敢是你合的毒药么？[张驴儿云]若是小人合的毒药，不药别人，倒药死自家老子？[窦天章云]我那屈死的儿，这一节是紧要公案，你不自来折辩，怎得一个明白，你如今冤魂却在那里？[魂旦上，云]张驴儿，这药不是你合的，是那个合的？[张驴儿做怕科，云]有鬼有鬼，撮盐入水，太上老君，急急如律令，敕。[魂旦云]张驴儿，你当日下毒药在羊肚儿汤里，本意药死俺婆婆，要逼勒我做浑家，不想俺婆婆不吃，让与你父亲吃，被药死了，你今日还敢赖哩！[唱]【川拨棹】猛见了你这吃敲材，我只问你这毒药从何处来？你本意待暗里栽排，要逼勒我和谐，倒把你亲爷毒害，怎教咱替你耽罪责？[魂旦做打张驴儿科][张驴儿做避科，云]太上老君，急急如律令，敕。大人说这毒药必有个卖药的医铺，若寻得这卖药的人来，和小人折对，死也无词。[丑扮解子解赛卢医上，云]山阳县续解到犯人一名赛卢医。[张千喝云]当面。[窦天章云]你三年前要勒死蔡婆婆，赖他银子，这事怎么说？[赛卢医叩头科，云]小的要赖蔡婆婆银子的情是有的，当被两个汉子救了，那婆婆并不曾死。[窦天章云]这两个汉子你认的他叫做什么名姓？[赛卢医云]小的认便认的，慌忙之际，可不曾问他名姓。[窦天章云]现有一个在阶下，你去认来。[赛卢医做下认科，云]这个是蔡婆婆。[指张驴儿云]想必这毒药事发了。[上云]是这一个，容小的诉禀：当日要勒死蔡婆婆时，正遇见他爷儿两个，救了那婆婆去。过得几日，他到小的铺中讨服毒药，小的是念佛吃斋人，不敢做昧心的事，说道：「铺中只有官料药，并无什么毒药。」他就睁着眼道：「你昨日在郊外要勒死蔡婆婆，我拖你见官去。」小的一生最怕的是见官，只得将一服毒药与了他去。小的见他生相是个恶的，一定拿这药去药死了人，久后败露，必然连累，小的一向逃在涿州地方，卖些老鼠药。刚刚是老鼠被药杀了好几个，药死人的药，其实再也不曾合。[魂旦唱]【七弟兄】你只为赖财，放乖，要当灾。[带云]这毒药呵，[唱]原来是你赛卢医出卖张驴儿买，没来由填做我犯由牌，到今日官去衙门在。[窦天章云]带那蔡婆婆上来。我看你也六十外人了，家中又是有钱钞的，如何又嫁了老张，做出这等事来？[蔡婆婆云]老妇人因为他爷儿两个救了我的性命，收留他在家养膳过世；那张驴儿常说要将他老子接脚进来，老妇人并不曾许他。[窦天章云]这等说，你那媳妇就不该认做药死公公了。[魂旦云]当日问官要打俺婆婆，我怕她年老受刑不起，因此喒认做药死公公，委实是屈招个！[唱]【梅花酒】你道是咱不该，这招状供写的明白。本一点孝顺的心怀，倒做了惹祸的胚胎。我只道官吏每还复勘，怎将咱屈斩首在长街！第一要素旗枪鲜血洒，第二要三尺雪将死尸埋，第三要三年旱示天灾，咱誓愿委实大。【收江南】呀，这的是衙门从古向南开，就中无个不冤哉。痛杀我娇姿弱体闭泉台，早三年以外，则落的悠悠流恨似长淮。[窦天章云]端云儿也，你这冤枉我已尽知，你且回去。待我将这一起人犯，并原问官吏，另行定罪，改日做个水陆道场，超度你生天便了。[魂旦拜科，唱]【鸳鸯煞尾】从今后把金牌势剑从头摆，将滥官污吏都杀坏，与天子分忧，万民除害。[云]我可忘了一件，爹爹，俺婆婆年纪高大，无人侍养，你可收恤家中，替你孩儿尽养生送死之礼，我便九泉之下，可也瞑目。[窦天章云]好孝顺的儿也。[魂旦唱]嘱付你爹爹，收养我奶奶，可怜他无妇无儿谁管顾年衰迈。再将那文卷舒开，[带云]爹爹，也把我窦娥名下，[唱]屈死的于伏罪名儿改。[下][窦天章云]唤那蔡婆婆上来。你可认得我么？[蔡婆婆云]老妇人眼花了，不认的。[窦天章云]我便是窦天章。适才的鬼魂，便是我屈死的女孩儿端云。你这一行人，听我下断：张驴儿毒杀亲爷，奸占寡妇，合拟凌迟，押赴市曹中，钉上木驴，剐一百二十刀处死。升任州守桃杌，并该房吏典，刑名违错，各杖一百，永不叙用。赛卢医不合赖钱勒死平民，又不合修合毒药，致伤人命，发烟瘴地面，永远充军。蔡婆婆我家收养，窦娥罪改正明白。[词云]莫道我念亡女与他灭罪消愆，也只可怜见楚州郡大旱三年。昔于公曾表白东海孝妇，果然是感召得灵雨如泉。岂可便推诿道天灾代有，竟不想人之意感应通天。今日个将文卷重行改正，方显的王家法不使民冤。"},
{"poem_name": "登圣善寺阁", "poem_id": "huanghe_16551", "poem_class": "黄河", "poet_dynasty": "唐朝", "poet": " 褚朝阳", "poem": "飞阁青霞里，先秋独早凉。天花映窗近，月桂拂檐香。华岳三峰小，黄河一带长。空间指归路，烟际有垂杨。"},
{"poem_name": "公无渡河", "poem_id": "huanghe_1634", "poem_class": "黄河", "poet_dynasty": "唐朝", "poet": "李白", "poem": "黄河西来决昆仑，咆哮万里触龙门。波滔天，尧咨嗟。大禹理百川，儿啼不窥家。杀湍湮洪水，九州始蚕麻。其害乃去，茫然风沙。被发之叟狂而痴，清晨临流欲奚为。旁人不惜妻止之，公无渡河苦渡之。虎可搏，河难凭，公果溺死流海湄。有长鲸白齿若雪山，公乎公乎挂罥于其间。箜篌所悲竟不还。"},
{"poem_name": "杂曲歌辞·浪淘沙", "poem_id": "huanghe_3334", "poem_class": "黄河", "poet_dynasty": "唐朝", "poet": "刘禹锡", "poem": "九曲黄河万里沙，浪淘风簸自天涯。 如今直上银河去，同到牵牛织女家。 洛水桥边春日斜，碧流轻浅见琼沙。 无端陌上狂风急，惊起鸳鸯出浪花。 汴水东流虎眼文，清淮晓色鸭头春。 君看渡口淘沙处，渡却人间多少人。 鹦鹉洲头浪飐沙，青楼春望日将斜。 衔泥燕子争归舍，独自狂夫不忆家。 濯锦江边两岸花，春风吹浪正淘沙。 女郎剪下鸳鸯锦，将向中流匹晚霞。 日照澄洲江雾开，淘金女伴满江隈。 美人首饰侯王印，尽是沙中浪底来。 八月涛声吼地来，头高数丈触山回。 须臾却入海门去，卷起沙堆似雪堆。 莫道谗言如浪深，莫言迁客似沙沉。 千淘万漉虽辛苦，吹尽狂沙始到金。 流水淘沙不暂停，前波未灭后波生。 令人忽忆潇湘渚，回唱迎神三两声。"},
{"poem_name": "冬日寄洛中杨少尹", "poem_id": "huanghe_19778", "poem_class": "黄河", "poet_dynasty": "唐朝", "poet": "马戴", "poem": "黄河岸柳衰，城下度流澌。年长从公懒，天寒入府迟。家山望几遍，魏阙赴何时。怀古心谁识，应多谒舜祠。"},
{"poem_name": "咏云", "poem_id": "xingxing_5037", "poem_class": "星星", "poet_dynasty": "唐朝", "poet": "李商隐", "poem": "捧月三更断，藏星七夕明。才闻飘迥路，旋见隔重城。潭暮随龙起，河秋压雁声。只应惟宋玉，知是楚神名。"},
{"poem_name": "红娘子·袖薄吹香过", "poem_id": "xingxing_100116", "poem_class": "星星", "poet_dynasty": "清朝", "poet": "朱彝尊", "poem": "袖薄吹香过，发重萦鬟亸。压众风流，倾城色笑，趁时梳裹。惯新诗咏罢少人知，一篇篇教和。别泪看频堕，密约何曾果。七夕星河，中秋院落，上元灯火。悔当时花月可怜宵，镇相逢闲坐。"},
{"poem_name": "乌牙寺", "poem_id": "xingxing_272", "poem_class": "星星", "poet_dynasty": "唐朝", "poet": "李白", "poem": "夜宿乌牙寺，举手扪星辰。不取高声语，恐惊天上人。"},
{"poem_name": "秦王饮酒", "poem_id": "xingxing_18", "poem_class": "星星", "poet_dynasty": "唐朝", "poet": "李贺", "poem": "秦王骑虎游八极，剑光照空天自碧。羲和敲日玻璃声，劫灰飞尽古今平。龙头泻酒邀酒星，金槽琵琶夜枨枨。洞庭雨脚来吹笙，酒酣喝月使倒行。银云栉栉瑶殿明，宫门掌事报一更。花楼玉凤声娇狞，海绡红文香浅清，黄鹅跌舞千年觥，仙人烛树蜡烟轻。清琴醉眼泪泓泓。"},
{"poem_name": "病孔雀", "poem_id": "xingxing_2745", "poem_class": "星星", "poet_dynasty": "唐朝", "poet": "皮日休", "poem": "烟花虽媚思沈冥，犹自抬头护翠翎。强听紫箫如欲舞，困眠红树似依屏。因思桂蠹伤肌骨，为忆松鹅损性灵。尽日春风吹不起，钿毫金缕一星星。"},
{"poem_name": "西江月·昨夜十分霜重", "poem_id": "xingxing_16622", "poem_class": "星星", "poet_dynasty": "宋朝", "poet": "李之仪", "poem": "昨夜十分霜重，晓来千里书传。吴山秀处洞庭边。不夜星垂初遍。好事寄来禅侣，多情将送琴仙。为怜佳果称婵娟。一笑聊回媚眼。"},
{"poem_name": "过淮值雨偶成呈王枢密", "poem_id": "liqiu_95152", "poem_class": "立秋", "poet_dynasty": "宋朝", "poet": "曹勋", "poem": "明日立秋秋色至，向晚雨随大风起。翻盆如麻不足喻，倒海倾江差可拟。高林老木亚复折，帘幕颓垣纷若委。须臾霁色上南山，落日烧云照淮水。"},
{"poem_name": "品令·立秋十日", "poem_id": "liqiu_191744", "poem_class": "立秋", "poet_dynasty": "宋朝", "poet": "卓田", "poem": "立秋十日，早露出新凉面。斜风急雨，战退炎光一半。月上纱窗，疑是广寒宫殿。无端宋玉，撩乱生悲怨。一年好处，都被秋光占断。你且思量，今夜怎生消遣。"},
{"poem_name": "重到襄阳，哭亡友韦寿朋（一作重宿襄州哭韦楚老拾遗）", "poem_id": "liqiu_3124", "poem_class": "立秋", "poet_dynasty": "唐朝", "poet": "杜牧", "poem": "故人坟树立秋风，伯道无儿迹更空。重到笙歌分散地，隔江吹笛月明中。"},
{"poem_name": "写竹·其三", "poem_id": "liqiu_337496", "poem_class": "立秋", "poet_dynasty": "明朝", "poet": "王绂", "poem": "凤凰池上影苍苍，退直归来月到床。见说立秋才两日，不知风露已生凉。"},
{"poem_name": "北邙山", "poem_id": "liqiu_58247", "poem_class": "立秋", "poet_dynasty": "宋朝", "poet": "汪元量", "poem": "芒芒北邙山，高坟尽无主。惟有石麒麟，相向立秋雨。"},
{"poem_name": "和王卿立秋即事", "poem_id": "liqiu_19037", "poem_class": "立秋", "poet_dynasty": "唐朝", "poet": "司空曙", "poem": "秋宜何处看，试问白云官。暗入蝉鸣树，微侵蝶绕兰。向风凉稍动，近日暑犹残。九陌浮埃减，千峰爽气攒。换衣防竹暮，沈果讶泉寒。宫响传花杵，天清出露盘。高禽当侧弁，游鲔对凭栏。一奏招商曲，空令继唱难。"},
{"poem_name": "和太常王卿立秋日即事", "poem_id": "liqiu_14409", "poem_class": "立秋", "poet_dynasty": "唐朝", "poet": "卢纶", "poem": "嵩高云日明，潘岳赋初成。篱槿花无色，阶桐叶有声。绛纱垂簟净，白羽拂衣轻。鸿雁悲天远，龟鱼觉水清。别弦添楚思，牧马动边情。田雨农官问，林风苑吏惊。松篁终茂盛，蓬艾自衰荣。遥仰凭轩夕，惟应喜宋生。"},
{"poem_name": "问西湖", "poem_id": "xihu_40380", "poem_class": "西湖", "poet_dynasty": "元朝", "poet": "方回", "poem": "谁将西子比西湖，旧日繁华渐欲无。始信坡仙诗是谶，捧心国色解亡吴。"},
{"poem_name": "烛影摇红·送会宗", "poem_id": "xihu_23708", "poem_class": "西湖", "poet_dynasty": "宋朝", "poet": "毛滂", "poem": "老景萧条，送君归去添凄断。赠君明月满前溪，直到西湖畔。 门掩绿苔应遍。为黄花、频开醉眼。橘奴无恙，蝶子相迎，寒窗日短。会宗小斋名梦蝶，前植橘，东偏甚广。"},
{"poem_name": "莲", "poem_id": "xihu_72301", "poem_class": "西湖", "poet_dynasty": "宋朝", "poet": "苏轼", "poem": "城中担上卖莲房，未抵西湖泛野航。旋折荷花剥莲子，露为风味月为香。"},
{"poem_name": "烛影摇红·麓翁夜宴园堂", "poem_id": "xihu_24315", "poem_class": "西湖", "poet_dynasty": "宋朝", "poet": "吴文英", "poem": "新月侵阶，彩云林外笙箫透。银台双引绕花行，红坠香沾袖。不管签声转漏。更明朝、棋消永昼。静中闲看，倦羽飞还，游云出岫。随处春光，翠阴那只西湖柳。去年溪上牡丹时，还试长安酒。都把愁怀抖擞。笑流莺、啼春漫瘦。晓风恶尽，妒雪寒销，青梅如豆。"},
{"poem_name": "永遇乐·探梅次时斋韵", "poem_id": "xihu_24202", "poem_class": "西湖", "poet_dynasty": "宋朝", "poet": "吴文英", "poem": "阁雪云低，卷沙风急，惊雁失序。户掩寒宵，屏闲冷梦，灯飐唇似语。堪怜窗景，都闲刺绣，但续旧愁一缕。邻歌散，罗襟印粉，袖湿茜桃红露。 西湖旧日，留连清夜，爱酒几将花误。遗袜尘销，题裙墨黯，天远吹笙路。吴台直下，缃梅无限，未放野桥香度。重谋醉，揉香弄影，水清浅处。"},
{"poem_name": "西湖旧梦·南高峰对北高峰", "poem_id": "xihu_58345", "poem_class": "西湖", "poet_dynasty": "宋朝", "poet": "汪元量", "poem": "南高峰对北高峰，十里荷花九里松。烟雨楼台僧占了，西湖风月属吾侬。"},
{"poem_name": "昌英知县叔作岁坐上，赋瓶里梅花，时坐上九·梅香不是不寒清", "poem_id": "xihu_64950", "poem_class": "西湖", "poet_dynasty": "宋朝", "poet": "杨万里", "poem": "梅香不是不寒清，参遍横枝酒未醒。梦入西湖疏影里，觉来失却冷泉亭。"},
{"poem_name": "西湖竹枝", "poem_id": "xihu_16533", "poem_class": "西湖", "poet_dynasty": "明朝", "poet": "贝琼", "poem": "六月玉泉来看鱼，湖头雨过尽芙蕖。芙蕖花开郎更远，玉泉鱼少亦无书。"},
{"poem_name": "重阳·万里飘零两鬓蓬", "poem_id": "sixiang_121721", "poem_class": "思乡", "poet_dynasty": "宋朝", "poet": "文天祥", "poem": "万里飘零两鬓蓬，故乡秋色老梧桐。雁栖新月江湖满，燕别斜阳巷陌空。落叶何心定流水，黄花无主更西风。乾坤遗恨知多少，前日龙山如梦中。"},
{"poem_name": "送张丹石游维扬", "poem_id": "sixiang_340687", "poem_class": "思乡", "poet_dynasty": "明朝", "poet": "吴孺子", "poem": "张公别我去，去去到扬州。若见陆无从，新诗不用求。僦居秋叶黄，莫近城南楼。楼高思故乡，终日多离忧。江北苦寒地，必须得重裘。重裘若不暖，请君上酒楼。酒楼东水关，有女似莫愁。十指玉削成，好弹古箜篌。三日醉不起，改作张丹丘。"},
{"poem_name": "风木吟为莆阳康子作也康子痛二亲逝不逮养恒有皋鱼之悲乃余悲实同康子故遂作诗二章·其一", "poem_id": "sixiang_375630", "poem_class": "思乡", "poet_dynasty": "明朝", "poet": "尹台", "poem": "夕风吹庭树，柯叶自飘扬。胡然抱深痛，永夜结中肠。严霜悴芳野，众木纷萎黄。飒飒风愈厉，摧残增感伤。游子顾之叹，飞鸟亦徬徨。飞鸟恋旧木，游子思故乡。故乡有寒原，坟冢郁相望。岂不悼存没，劬劳思所将。天地靡终极，阴阳浩茫茫。逝者窅无作，松柏郁高冈。我欲竟此曲，此曲悲且长。愿假东南翼，寄托以回翔。"},
{"poem_name": "录别", "poem_id": "sixiang_235714", "poem_class": "思乡", "poet_dynasty": "明朝", "poet": "李攀龙", "poem": "眇眇远行客，绵绵思故乡。悲风绕车鸣，浮云立马傍。边城苦多阴，秋气激繁霜。白日匿何时，四野一茫茫。落木委空庭，游响拂閒房。霏霏罗帷影，明月在我床。起视河汉流，寥寥夜未央。出亦以徘徊，入亦以彷徨。"},
{"poem_name": "晓出古城山", "poem_id": "sixiang_88410", "poem_class": "思乡", "poet_dynasty": "宋朝", "poet": "范成大", "poem": "落月堕眇莽，残星澹微茫。竹舆乱清溪，飞盖入岚光。松桧雾霭湿，桑麻风露香。空翠滴尘缨，何必濯沧浪？山家亦早作，迨此朝气凉。林深无人声，木末炊烟苍。离离瓜芋区，肃肃枣栗场。田园古云乐，令我思故乡。墟市稍来集，筠笼转山忙。吏事亦挽我，归路盘朝阳。"},
{"poem_name": "归信吟", "poem_id": "sixiang_6961", "poem_class": "思乡", "poet_dynasty": "唐朝", "poet": "孟郊", "poem": "泪墨洒为书，将寄万里亲。书去魂亦去，兀然空一身。"},
{"poem_name": "满江红·芳景无多", "poem_id": "sixiang_49429", "poem_class": "思乡", "poet_dynasty": "宋朝", "poet": "吴潜", "poem": "芳景无多，又还是、乱红飞坠。空怅望、昭亭深处，家山桃李。柳眼药心都脱换，蜂须蝶翅难沾缀。谩相携、一笑竞良辰，春醪美。金兽爇，香风细。金凤拍，歌云腻。尽秦箫燕管，但逢场尔。只恐思乡情味恶，怎禁寒食清明里。问此翁、不止四宜休，翁归未。"},
{"poem_name": "晓行巴峡", "poem_id": "sixiang_9903", "poem_class": "思乡", "poet_dynasty": "唐朝", "poet": "王维", "poem": "际晓投巴峡，馀春忆帝京。晴江一女浣，朝日众鸡鸣。水国舟中市，山桥树杪行。登高万井出，眺迥二流明。人作殊方语，莺为故国声。赖多山水趣，稍解别离情。"},
{"poem_name": "偈颂十二首·秋风凉", "poem_id": "sixiang_287722", "poem_class": "思乡", "poet_dynasty": "宋朝", "poet": "释如净", "poem": "秋风凉，岩桂香。未归客，思故乡。吾无隐乎尔，捉贼须捉贓，舞蝶游蜂过短墙。"},
{"poem_name": "何满子", "poem_id": "sixiang_683", "poem_class": "思乡", "poet_dynasty": "唐朝", "poet": "张祜", "poem": "故国三千里，深宫二十年。一声何满子，双泪落君前。"},
{"poem_name": "富贵曲二首", "poem_id": "meinv_28974", "poem_class": "美女", "poet_dynasty": "唐朝", "poet": "贯休", "poem": "有金张族，骄奢相续。琼树玉堂，雕墙绣毂。纨绮杂杂，钟鼓合合。美人如白牡丹花，半日只舞得一曲。乐不乐，足不足，争教他爱山青水绿。如神若仙，似兰同雪。乐戒于极，胡不知辍。只欲更缀上落花，恨不能把住明月。太山肉尽，东海酒竭。佳人醉唱，敲玉钗折。宁知耘田车水翁，日日日灸背欲裂。"},
{"poem_name": "小石潭记", "poem_id": "zhuzi_4014", "poem_class": "竹子", "poet_dynasty": "唐朝", "poet": "柳宗元", "poem": "从小丘西行百二十步，隔篁竹，闻水声，如鸣佩环，心乐之。伐竹取道，下见小潭，水尤清冽。全石以为底，近岸，卷石底以出，为坻，为屿，为嵁，为岩。青树翠蔓，蒙络摇缀，参差披拂。(佩 通：珮)　　潭中鱼可百许头，皆若空游无所依。日光下澈，影布石上，佁然不动；俶尔远逝，往来翕忽。似与游者相乐。(下澈 一作：下彻)　　潭西南而望，斗折蛇行，明灭可见。其岸势犬牙差互，不可知其源。　　坐潭上，四面竹树环合，寂寥无人，凄神寒骨，悄怆幽邃。以其境过清，不可久居，乃记之而去。　　同游者：吴武陵，龚古，余弟宗玄。隶而从者，崔氏二小生：曰恕己，曰奉壹。"},
{"poem_name": "朝中措·君心节直更心虚", "poem_id": "zhuzi_28129", "poem_class": "竹子", "poet_dynasty": "宋朝", "poet": "王之道", "poem": "君心节直更心虚。移植并庭除。好在红蕖相映，卷帘如见吴姝。清风明月，君无我弃，我不君疏。况有骚人墨客，时来同醉兵厨。"},
{"poem_name": "解秋十首", "poem_id": "zhuzi_15946", "poem_class": "竹子", "poet_dynasty": "唐朝", "poet": "元稹", "poem": "清晨颒寒水，动摇襟袖轻。翳翳林上叶，不知秋暗生。回悲镜中发，华白三四茎。岂无满头黑，念此衰已萌。微霜才结露，翔鸠初变鹰。无乃天地意，使之行小惩。鸱鸮诚可恶，蔽日有高鹏。舍大以擒细，我心终不能。往岁学仙侣，各在无何乡。同时骛名者，次第鹓鹭行。而我两不遂，三十鬓添霜。日暮江上立，蝉鸣枫树黄。后伏火犹在，先秋蝉已多。云色日夜白，骄阳能几何。壤隙漏江海，忽微成网罗。勿言时不至，但恐岁蹉跎。新月才到地，轻河如泛云。萤飞高下火，树影参差文。露簟有微润，清香时暗焚。夜闲心寂默，洞庭无垢氛。霁丽床前影，飘萧帘外竹。簟凉朝睡重，梦觉茶香熟。亲烹园内葵，凭买家家曲。酿酒并毓蔬，人来有棋局。寒竹秋雨重，凌霄晚花落。低回翠玉梢，散乱栀黄萼。颜色有殊异，风霜无好恶。年年百草芳，毕意同萧索。春非我独春，秋非我独秋。岂念百草死，但念霜满头。头白古所同，胡为坐烦忧。茫茫百年内，处身良未休。西风冷衾簟，展转布华茵。来者承玉体，去者流芳尘。适意丑为好，及时疏亦亲。衰周仲尼出，无乃为妖人。漠漠江面烧，微微枫树烟。今日复今夕，秋怀方浩然。况我头上发，衰白不待年。我怀有时极，此意何由诠。"},
{"poem_name": "鹧鸪天·雪照山城玉指寒", "poem_id": "xingxing_2675", "poem_class": "星星", "poet_dynasty": "宋朝", "poet": "刘著", "poem": "雪照山城玉指寒，一声羌管怨楼间。江南几度梅花发，人在天涯鬓已斑。星点点，月团团。倒流河汉入杯盘。翰林风月三千首，寄与吴姬忍泪看。"},
{"poem_name": "法驾导引·五月五", "poem_id": "xingxing_34677", "poem_class": "星星", "poet_dynasty": "宋朝", "poet": "刘辰翁", "poem": "五月五，五月五，细雨绿菖蒲。早是高花开九节，花堪结子节堪扶。持此揆□初。长命缕，长命缕，儿女漫区区。何似屏星南极里，清如寒露在冰壶。一府号仙儒。"},
{"poem_name": "小童薛阳陶吹觱栗歌", "poem_id": "zhuzi_9214", "poem_class": "竹子", "poet_dynasty": "唐朝", "poet": "白居易", "poem": "剪削干芦插寒竹，九孔漏声五音足。近来吹者谁得名，关璀老死李衮生。衮今又老谁其嗣，薛氏乐童年十二。指点之下师授声，含嚼之间天与气。润州城高霜月明，吟霜思月欲发声。山头江底何悄悄，猿声不喘鱼龙听。翕然声作疑管裂，诎然声尽疑刀截。有时婉软无筋骨，有时顿挫生棱节。急声圆转促不断，轹轹辚辚似珠贯。缓声展引长有条，有条直直如笔描。下声乍坠石沉重，高声忽举云飘萧。明旦公堂陈宴席，主人命乐娱宾客。碎丝细竹徒纷纷，宫调一声雄出群。众音覙缕不落道，有如部伍随将军。嗟尔阳陶方稚齿，下手发声已如此。若教头白吹不休，但恐声名压关李。"},
{"poem_name": "闺情", "poem_id": "xingxing_434", "poem_class": "星星", "poet_dynasty": "唐朝", "poet": "李端", "poem": "月落星稀天欲明，孤灯未灭梦难成。披衣更向门前望，不忿朝来鹊喜声。"},
{"poem_name": "鹊桥仙·星桥火树", "poem_id": "xingxing_24762", "poem_class": "星星", "poet_dynasty": "宋朝", "poet": "张先", "poem": "星桥火树，长安一夜，开遍红莲万蕊。绮罗能借月中春，风露细、天清似水。重城闭月，青楼夸乐，人在银潢影里。画屏期约近收灯，归步急、双鸳欲起。"},
{"poem_name": "春晚客怀·其四", "poem_id": "xingxing_184416", "poem_class": "星星", "poet_dynasty": "元朝", "poet": "王冕", "poem": "花落春城暮，登临思倍清。买杯酬宿约，联句足余情。三峡星河动，九江风浪生。吾侪似无用，思与白鸥盟。"},
{"poem_name": "七夕曲", "poem_id": "xingxing_21160", "poem_class": "星星", "poet_dynasty": "唐朝", "poet": "王建", "poem": "河边独自看星宿，夜织天丝难接续。抛梭振镊动明珰，为有秋期眠不足。遥愁今夜河水隔，龙驾车辕鹊填石。流苏翠帐星渚间，环佩无声灯寂寂。两情缠绵忽如故。复畏秋风生晓路。幸回郎意且斯须，一年中别今始初。明星未出少停车。"},
{"poem_name": "少年子", "poem_id": "xingxing_391", "poem_class": "星星", "poet_dynasty": "唐朝", "poet": "李白", "poem": "青云少年子，挟弹章台左。鞍马四边开，突如流星过。金丸落飞鸟，夜入琼楼卧。夷齐是何人，独守西山饿。"},
{"poem_name": "南奔书怀", "poem_id": "xingxing_53", "poem_class": "星星", "poet_dynasty": "唐朝", "poet": "李白", "poem": "遥夜何漫漫，空歌白石烂。宁戚未匡齐，陈平终佐汉。搀抢扫河洛，直割鸿沟半。历数方未迁，云雷屡多难。天人秉旄钺，虎竹光藩翰。侍笔黄金台，传觞青玉案。不因秋风起，自有思归叹。主将动谗疑，王师忽离叛。自来白沙上，鼓噪丹阳岸。宾御如浮云，从风各消散。舟中指可掬，城上骸争爂。草草出近关，行行昧前算。南奔剧星火，北寇无涯畔。顾乏七宝鞭，留连道傍玩。太白夜食昴，长虹日中贯。秦赵兴天兵，茫茫九州乱。感遇明主恩，颇高祖逖言。过江誓流水，志在清中原。拔剑击前柱，悲歌难重论。"},
{"poem_name": "宿扬州", "poem_id": "xingxing_91", "poem_class": "星星", "poet_dynasty": "唐朝", "poet": "李绅", "poem": "江横渡阔烟波晚，潮过金陵落叶秋。嘹唳塞鸿经楚泽，浅深红树见扬州。夜桥灯火连星汉，水郭帆樯近斗牛。今日市朝风俗变，不须开口问迷楼。"},
{"poem_name": "秋夜月中登天坛", "poem_id": "xingxing_29975", "poem_class": "星星", "poet_dynasty": "唐朝", "poet": "姚合", "poem": "秋蟾流异彩，斋洁上坛行。天近星辰大，山深世界清。 仙飙石上起，海日夜中明。何计长来此，闲眠过一生。"},
{"poem_name": "洞仙歌·冰肌玉骨", "poem_id": "xingxing_352", "poem_class": "星星", "poet_dynasty": "宋朝", "poet": "苏轼", "poem": "仆七岁时，见眉州老尼，姓朱，忘其名，年九十岁。自言尝随其师入蜀主孟昶宫中，一日大热，蜀主与花蕊夫人夜纳凉摩诃池上，作一词，朱具能记之。今四十年，朱已死久矣，人无知此词者，但记其首两句，暇日寻味，岂《洞仙歌》令乎？乃为足之云。冰肌玉骨，自清凉无汗。水殿风来暗香满。绣帘开，一点明月窥人，人未寝，欹枕钗横鬓乱。起来携素手，庭户无声，时见疏星渡河汉。试问夜如何？夜已三更，金波淡，玉绳低转。但屈指西风几时来，又不道流年暗中偷换。"},
{"poem_name": "月下独酌", "poem_id": "xingxing_52", "poem_class": "星星", "poet_dynasty": "唐朝", "poet": "李白", "poem": "月下独酌其一花间一壶酒，独酌无相亲。举杯邀明月，对影成三人。月既不解饮，影徒随我身。暂伴月将影，行乐须及春。我歌月徘徊，我舞影零乱。醒时相交欢，醉后各分散。永结无情游，相期邈云汉。月下独酌其二天若不爱酒，酒星不在天。地若不爱酒，地应无酒泉。天地既爱酒，爱酒不愧天。已闻清比圣，复道浊如贤。贤圣既已饮，何必求神仙。三杯通大道，一斗合自然。但得酒中趣，勿为醒者传。月下独酌其三三月咸阳城，千花昼如锦。谁能春独愁，对此径须饮。穷通与修短，造化夙所禀。一樽齐死生，万事固难审。醉後失天地，兀然就孤枕。不知有吾身，此乐最为甚。月下独酌其四穷愁千万端，美酒三百杯。愁多酒虽少，酒倾愁不来。所以知酒圣，酒酣心自开。辞粟卧首阳，屡空饥颜回。当代不乐饮，虚名安用哉。蟹螯即金液，糟丘是蓬莱。且须饮美酒，乘月醉高台。"},
{"poem_name": "不欺", "poem_id": "xingxing_7512", "poem_class": "星星", "poet_dynasty": "唐朝", "poet": "贾岛", "poem": "上不欺星辰，下不欺鬼神。知心两如此，然后何所陈。食鱼味在鲜，食蓼味在辛。掘井须到流，结交须到头。此语诚不谬，敌君三万秋。"},
{"poem_name": "祭母文", "poem_id": "qinqing_1278", "poem_class": "亲情", "poet_dynasty": "近现代", "poet": "毛泽东", "poem": "呜呼吾母，遽然而死。寿五十三，生有七子。七子余三，即东民覃。其他不育，二女二男。育吾兄弟，艰辛备历。摧折作磨，因此遭疾。中间万万，皆伤心史。不忍卒书，待徐温吐。今则欲言，只有两端。一则盛德，一则恨偏。吾母高风，首推博爱。远近亲疏，一皆覆载。恺恻慈祥，感动庶汇。爱力所及，原本真诚。不作诳言，不存欺心。整饬成性，一丝不诡。手泽所经，皆有条理。头脑精密，劈理分情。事无遗算，物无遁形。洁净之风，传遍戚里。不染一尘，身心表里。五德荦荦，乃其大端。合其人格，如在上焉。恨偏所在，三纲之末。有志未伸，有求不获。精神痛苦，以此为卓。天乎人欤？倾地一角。次则儿辈，育之成行。如果未熟，介在青黄。病时揽手，酸心结肠。但呼儿辈，各务为良。又次所怀，好亲至爱。或属素恩，或多劳瘁。大小亲疏，均待报赍。总兹所述，盛德所辉。以秉悃忱，则效不违。致于所恨，必补遗缺。念兹在兹，此心不越。养育深恩，春晖朝霭。报之何时？精禽大海。呜呼吾母，母终未死。躯壳虽隳，灵则万古。有生一日，皆报恩时。有生一日，皆伴亲时。今也言长，时则苦短。惟挈大端，置其粗浅。此时家奠，尽此一觞。后有言陈，与日俱长。"},
{"poem_name": "山居杂诗九十首·今岁立秋早", "poem_id": "liqiu_94229", "poem_class": "立秋", "poet_dynasty": "宋朝", "poet": "曹勋", "poem": "今岁立秋早，便觉驱探汤。虽有正午热，已觉中夜凉。麻豆率房角，早禾亦上场。吾心喜可知，纪实藏诗章。"},
{"poem_name": "对雪献从兄虞城宰", "poem_id": "qinqing_4387", "poem_class": "亲情", "poet_dynasty": "唐朝", "poet": "李白", "poem": "昨夜梁园里，弟寒兄不知。庭前看玉树，肠断忆连枝。"},
{"poem_name": "秋夜长", "poem_id": "liqiu_322745", "poem_class": "立秋", "poet_dynasty": "明朝", "poet": "胡奎", "poem": "秋夜长，秋月光，月色照见罗衣裳。美人盈盈立秋霜，琼楼玉宇遥相望。明河迢迢鹊无梁，天高海阔思茫茫。思茫茫，秋夜长。"},
{"poem_name": "立秋雨院中有作", "poem_id": "liqiu_5791", "poem_class": "立秋", "poet_dynasty": "唐朝", "poet": "杜甫", "poem": "山云行绝塞，大火复西流。飞雨动华屋，萧萧梁栋秋。穷途愧知己，暮齿借前筹。已费清晨谒，那成长者谋。解衣开北户，高枕对南楼。树湿风凉进，江喧水气浮。礼宽心有适，节爽病微瘳。主将归调鼎，吾还访旧丘。"},
{"poem_name": "祝风三十二韵", "poem_id": "liqiu_31754", "poem_class": "立秋", "poet_dynasty": "唐朝", "poet": "吴融", "poem": "我有二顷田，长洲东百里。环涂为之区，积葑相连纚.松江流其旁，春夏多苦水。堤防苟不时，泛滥即无已。粤余病眠久，而复家无峙。田峻不胜荒，农功皆废弛。他稼已如云，我田方欲莳。四际上通波，兼之葭与苇。是时立秋后，烟露浩凄矣。虽然遣毕功，萎约都无几。如何海上风，连日从空起。似欲驱沧溟，来沃具区里。噫嘻尔风师，吴中多豪士。囷仓过九年，一粒惜如死。籴贱兼粜贵，凶年翻大喜。只是疲羸苦，才饥须易子。余仍轗轲者，进趋年二纪。秋不安一食，春不闲一晷。肠回为多别，骨瘦因积毁。咳唾莫逢人，揶揄空睹鬼。中又值干戈，遑遑常转徙。故隐茅山西，今来笠泽涘。荒者不复寻，葺者还有以。将正陶令巾，又盖姜肱被。不敢务有馀，有馀必骄鄙。所期免假匄，假匄多惭耻。骄鄙既不生，惭耻更能弭。自可致逍遥，无妨阅经史。吁余将四十，满望只如此。干泽尚多难，学稼兹复尔。穷达虽系命，祸福生所履。天不饥死余，飘风当自止。"},
{"poem_name": "已亥大旱官催秋苗甚急", "poem_id": "liqiu_180301", "poem_class": "立秋", "poet_dynasty": "宋朝", "poet": "薛嵎", "poem": "立秋才一日，期会到林泉。已悟征苗意，曾吟喜雨篇。饥锄山草尽暘汲井泥坚。闻道邻州牧，忧民夜不眠。"},
{"poem_name": "立秋后题", "poem_id": "liqiu_6557", "poem_class": "立秋", "poet_dynasty": "唐朝", "poet": "杜甫", "poem": "日月不相饶，节序昨夜隔。玄蝉无停号，秋燕已如客。平生独往愿，惆怅年半百。罢官亦由人，何事拘形役。"},
{"poem_name": "秋雷叹", "poem_id": "liqiu_88706", "poem_class": "立秋", "poet_dynasty": "宋朝", "poet": "范成大", "poem": "立秋之雷损万斛，吴侬记此占年縠。汰哉丰隆无籍在，政用此时鸣孛轳。向来夏旱连三月，吁嗟上诉声满屋。讼风未敕复占雷，助魃为妖天更酷。我虽闲寂忝祠史，家请官供尚仓粟。尘甑贫交满目前，卒岁将何救枵腹?但愿吴侬言不验，共割黄云炊白玉。天人远近叵戏论，裨灶安能尸祸福。"},
{"poem_name": "偈颂一百零九首·平明始立秋", "poem_id": "liqiu_285989", "poem_class": "立秋", "poet_dynasty": "宋朝", "poet": "释可湘", "poem": "平明始立秋，冷已到山头。谈风说露兮蜩蝉嘒急，咏砌吟墙兮蟋蟀声浮。不作佛法商量，不作时景话会。观世音菩萨将钱买胡饼，放下手却是生铁一块。"},
{"poem_name": "宫词四首·出海新蟾玉半钩", "poem_id": "liqiu_46960", "poem_class": "立秋", "poet_dynasty": "宋朝", "poet": "刘克庄", "poem": "出海新蟾玉半钩，风翻荷荡起栖鸥。女郎定有穿针约，偷看明河记立秋。"},
{"poem_name": "秋日书怀", "poem_id": "liqiu_180288", "poem_class": "立秋", "poet_dynasty": "宋朝", "poet": "薛嵎", "poem": "万事荣枯一聚尘，尘中谁是独醒人。壮无学力吟将退，老入贤关路转贫。昨夜立秋凉到晓，空斋对月静如宾。首阳千载蕨薇绿，唯有夷齐纪逸民。"},
{"poem_name": "立秋日与陆华原于县界南馆送邹十八", "poem_id": "liqiu_28477", "poem_class": "立秋", "poet_dynasty": "唐朝", "poet": "武元衡", "poem": "风入昭阳池馆秋，片云孤鹤两难留。明朝独向青山郭，唯有蝉声催白头。"},
{"poem_name": "城中晚夏思山", "poem_id": "liqiu_26321", "poem_class": "立秋", "poet_dynasty": "唐朝", "poet": "齐己", "poem": "葛衣沾汗功虽健，纸扇摇风力甚卑。苦热恨无行脚处，微凉喜到立秋时。竹轩静看蜘蛛挂，莎径闲听蟋蟀移。天外有山归即是，岂同游子暮何之。"},
{"poem_name": "秋怀·忽忽经年事", "poem_id": "liqiu_42934", "poem_class": "立秋", "poet_dynasty": "宋朝", "poet": "张嵲", "poem": "忽忽经年事，悠悠滞客心。晚花生废圃，老树立秋阴。岂有清樽醉，宁辞白发侵。楼高见膏发，老大怯登临。"},
{"poem_name": "立秋二绝·三伏熏蒸四大愁", "poem_id": "liqiu_87903", "poem_class": "立秋", "poet_dynasty": "宋朝", "poet": "范成大", "poem": "三伏熏蒸四大愁，暑中方信此生浮。岁华过半休惆怅，且对西风贺立秋。"},
{"poem_name": "立秋日登乐游园", "poem_id": "liqiu_8254", "poem_class": "立秋", "poet_dynasty": "唐朝", "poet": "白居易", "poem": "独行独语曲江头，回马迟迟上乐游。萧飒凉风与衰鬓，谁教计会一时秋。"},
{"poem_name": "寺居", "poem_id": "liqiu_172796", "poem_class": "立秋", "poet_dynasty": "宋朝", "poet": "林逋", "poem": "浩然巾杖立秋钟，院舍门门细径通。柏子有芽生塔地，鹤毛无响堕廊风。闲栖已合称高士，清论除非对远公。不厌浮尘擬何了，片心难舍此缘中。"},
{"poem_name": "新秋", "poem_id": "liqiu_26158", "poem_class": "立秋", "poet_dynasty": "唐朝", "poet": "齐己", "poem": "始惊三伏尽，又遇立秋时。露彩朝还冷，云峰晚更奇。垄香禾半熟，原迥草微衰。幸好清光里，安仁谩起悲。"},
{"poem_name": "立秋日", "poem_id": "liqiu_34277", "poem_class": "立秋", "poet_dynasty": "唐朝", "poet": "令狐楚", "poem": "平日本多恨，新秋偏易悲。燕词如惜别，柳意已呈衰。事国终无补，还家未有期。心中旧气味，苦校去年时。"},
{"poem_name": "连夜书·独倚西楼夜渐深", "poem_id": "liqiu_39049", "poem_class": "立秋", "poet_dynasty": "元朝", "poet": "方回", "poem": "独倚西楼夜渐深，下弦月欲近觜参。立秋是日微微雨，病暑衰翁稍慰心。"},
{"poem_name": "摸鱼儿·想西湖", "poem_id": "xihu_25092", "poem_class": "西湖", "poet_dynasty": "宋朝", "poet": "张炎", "poem": "想西湖、段桥疏树。梅花多是风雨。如今见说闲云散，烟水少逢鸥鹭。归未许。又款竹谁家，远思愁□庾。重游倦旅。纵认得乡山，长江滚滚，隔浦正延伫。垂杨渡。握手荒城旧侣。不知来自何处。春窗翦韭青灯夜，疑与梦中相语。阑屡拊。甚转眼流光，短发真堪数。从教醉舞。试借地看花，挥毫赋雪，孤艇且休去。"},
{"poem_name": "西江月·不识平原太守", "poem_id": "xihu_27568", "poem_class": "西湖", "poet_dynasty": "宋朝", "poet": "张孝祥", "poem": "盖未知其事，重为感叹，赋此不识平原太守，向来水北山人。世间功业谩亏成，华发萧萧满镜。幸有田园故里，聊分风月江城。西湖西畔晚波平，袖手时来照影。"},
{"poem_name": "紫宸殿拜表贺雪二首·紫宸廊回寒无价", "poem_id": "xihu_67361", "poem_class": "西湖", "poet_dynasty": "宋朝", "poet": "杨万里", "poem": "紫宸廊回寒无价，文石庭乾扫不融。又喜来年书大有，谁知圣主是天公。稍缓鸣靴不住催，一声弃拜忽如雷。封章进了仪曹退，文武班齐上相来。白发两年陪贺雪，紫衣数辈小傅桮。赐休退食端何恨，未到西湖探早梅。"},
{"poem_name": "春日西湖寄谢法曹歌", "poem_id": "xihu_15016", "poem_class": "西湖", "poet_dynasty": "宋朝", "poet": "欧阳修", "poem": "西湖春色归，春水绿于染。群芳烂不收，东风落如糁。参军春思乱如云，白发题诗愁送春。遥知湖上一樽酒，能忆天涯万里人。万里思春尚有情，忽逢春至客心惊。雪消门外千山绿，花发江边二月晴。少年把酒逢春色，今日逢春头已白。异乡物态与人殊，惟有东风旧相识。"},
{"poem_name": "次韵弟观用王介甫桃源行韵写感为西湖行", "poem_id": "xihu_50579", "poem_class": "西湖", "poet_dynasty": "宋朝", "poet": "陈著", "poem": "钱塘江头驻龙马，西湖风光甲天下。西湖西边屋万閒，中有沈沈醉花者。莺莺燕燕日日春，萍虀豆粥蜡代薪。黑杀吹飚忽过江，忧贻君父辱在臣。烽火连天天已近，浪将督师答天问。畏缩不前江神嗔，坐受排墙侣西晋。嗟今玉辇竟蒙尘，将相受辱甘帼巾。求如西晋已觖望，万世遗笑无人秦。"},
{"poem_name": "蝶恋花·尝爱西湖春色早", "poem_id": "xihu_15104", "poem_class": "西湖", "poet_dynasty": "宋朝", "poet": "欧阳修", "poem": "尝爱西湖春色早。腊雪方销，已见桃开小。顷刻光阴都过了。如今绿暗红英少。且趁余花谋一笑。况有笙歌，艳态相萦绕。老去风情应不到。凭君剩把芳尊倒。"},
{"poem_name": "角招·吹香薄人", "poem_id": "xihu_24468", "poem_class": "西湖", "poet_dynasty": "宋朝", "poet": "姜夔", "poem": "吹香薄人。已而商卿归吴兴，予独来，则山横春烟，新柳被水，游人容与飞花中。怅然有怀，作此寄之。商卿善歌声，稍以儒雅缘饰。予每自度曲，吟洞箫，商卿辄歌而和之，极有山林缥缈之思。今予离忧，商卿一行作吏，殆无复此乐矣为春瘦。何堪更绕西湖，尽是垂柳。自看烟外岫。记得与君，湖上携手。君归未久。早乱落、香红千亩。一叶凌波缥缈，过三十六离宫，遣游人回首。犹有。画船障袖。青楼倚扇，相映人争秀。翠翘光欲溜。爱著宫黄，而今时候。伤春似旧。荡一点、春心如酒。写入吴丝自奏。问谁识，曲中心、花前友。"},
{"poem_name": "上已同沈虞卿、尤延之、王顺伯、林景思游湖·总宜亭子小如拳", "poem_id": "xihu_68487", "poem_class": "西湖", "poet_dynasty": "宋朝", "poet": "杨万里", "poem": "总宜亭子小如拳，著得西湖不见痕。湖上轩牖无不好，何须抵死拣名园。"},
{"poem_name": "送春寄友", "poem_id": "xihu_42770", "poem_class": "西湖", "poet_dynasty": "元朝", "poet": "仇远", "poem": "老翁欲作送春诗，借问春去将何之。连朝醉不省人事，昨夜春归更不知。客装欲趁春归去，家在西湖绿阴处。青青竹笋白白鱼，也胜客中常茹素。杜鹃吻血啼未乾，发白易黑留春难。冶城翁定有新语，楝花风急生余寒。"},
{"poem_name": "商调·秦楼月", "poem_id": "xihu_16152", "poem_class": "西湖", "poet_dynasty": "元朝", "poet": "张可久", "poem": "寻芳屦，出门便是西湖路。西湖路，旁花行到，旧题诗处。瑞芝峰下杨梅坞，看松未了催归去。催归去，吴山云暗，又商量雨。"},
{"poem_name": "题临安邸", "poem_id": "xihu_1752", "poem_class": "西湖", "poet_dynasty": "宋朝", "poet": "林升", "poem": "山外青山楼外楼，西湖歌舞几时休？暖风熏得游人醉，直把杭州作汴州。"},
{"poem_name": "玉楼春·西湖南北烟波阔", "poem_id": "xihu_1626", "poem_class": "西湖", "poet_dynasty": "宋朝", "poet": "欧阳修", "poem": "西湖南北烟波阔，风里丝簧声韵咽。舞余裙带绿双垂，酒入香腮红一抹。杯深不觉琉璃滑，贪看六幺花十八。明朝车马各西东，惆怅画桥风与月。"},
{"poem_name": "逢入京使", "poem_id": "sixiang_695", "poem_class": "思乡", "poet_dynasty": "唐朝", "poet": "岑参", "poem": "故园东望路漫漫，双袖龙钟泪不干。马上相逢无纸笔，凭君传语报平安。"},
{"poem_name": "桂州口号", "poem_id": "guilinshanshui_32120", "poem_class": "桂林山水", "poet_dynasty": "唐朝", "poet": "戎昱", "poem": "画角三声动客愁，晓霜如雪覆江楼。谁道桂林风景暖，到来重著皂貂裘。"},
{"poem_name": "题七星岩", "poem_id": "guilinshanshui_171121", "poem_class": "桂林山水", "poet_dynasty": "宋朝", "poet": "黄公度", "poem": "天上何时落斗星，化为巨石罗翠屏。洞拆三叉盘空曲，壁立万仞穿青冥。客寻旧路不知处，龙去千载犹闻腥。欲访仙子问真诀，岩扃寂寂水泠泠。"},
{"poem_name": "酬桂林从叔", "poem_id": "guilinshanshui_45005", "poem_class": "桂林山水", "poet_dynasty": "宋朝", "poet": "贺铸", "poem": "江到三湘尽，山围八桂深。龙蛇寒下蛰，雾露昼多阴。迢递驰梅信，殷勤访竹林。淮南风土美，留滞亦何心。"},
{"poem_name": "千山观", "poem_id": "guilinshanshui_48511", "poem_class": "桂林山水", "poet_dynasty": "宋朝", "poet": "刘克庄", "poem": "西巘林峦擅一城，渺然飞观入青冥。于湖数字题华栋，阳朔千山献画屏。境胜小诗难写尽，天寒薄酒易吹醒。独游不恨无人语，满壑松声可细听。"},
{"poem_name": "寄桂州张谏议和永叔", "poem_id": "guilinshanshui_76379", "poem_class": "桂林山水", "poet_dynasty": "宋朝", "poet": "梅尧臣", "poem": "桂林太守几时行，泛汴桃花浪已腾。目极云阴低远树，夜寒风急乱春灯。巢鸣翡翠愁无限，水宿鸳鸯冷不胜。阳朔山前好峰岭，为公怜爱万千层。"},
{"poem_name": "喜刘宝学彦修得归因叙初时凄怆之意十首·漓水津头逢早春", "poem_id": "guilinshanshui_42940", "poem_class": "桂林山水", "poet_dynasty": "宋朝", "poet": "张嵲", "poem": "漓水津头逢早春，桂林杨柳拂行尘。西园无限芳菲树，皆作新花诗主人。"},
{"poem_name": "送甘甥可大从定叟弟之桂林", "poem_id": "guilinshanshui_151941", "poem_class": "桂林山水", "poet_dynasty": "宋朝", "poet": "张栻", "poem": "季也有行役，我思独悠悠。亲朋非不多，子能从之游。挂席上湘水，青山挟行舟。篮舆问岭路，政尔荔子秋。人言桂林好，颇复类中州。近郊多胜概，雉堞冠层楼。待渠幕府暇，时与同冥搜。吾子有令姿，胸中富九流。处世多龃龉，但当付沧洲。超然扩遐思，讵可耳目谋。原为百炼刚，莫作绕指桑。昔人不吾欺，子盍试反求。预想他年归，此地复绸缪。刮目看二子，一笑纾百忧。"},
{"poem_name": "登桂林宜楼和李帅柱间韵", "poem_id": "guilinshanshui_135121", "poem_class": "桂林山水", "poet_dynasty": "宋朝", "poet": "李曾伯", "poem": "谁言南服远王畿，面面青山总是诗。桂后梅前正清淑，倚楼但觉九秋宜。"},
{"poem_name": "独秀峰石刻其一", "poem_id": "guilinshanshui_25388", "poem_class": "桂林山水", "poet_dynasty": "宋朝", "poet": "王正功", "poem": "百嶂千峰古桂州，乡来人物固难俦。峨冠共应贤能诏，策足谁非道艺流。经济才猷期远器，纵横礼乐对前旒。三君八覆俱乡秀，稳步天津最上头。"},
{"poem_name": "送李似举尚书帅桂州二首·桂林佳事我能言", "poem_id": "guilinshanshui_150144", "poem_class": "桂林山水", "poet_dynasty": "宋朝", "poet": "曾几", "poem": "桂林佳事我能言，四座停杯且勿喧。人物豪华真乐国，江山清绝胜中原。亲尝荔子薰风浦，静对梅花小雪村。边锁无虞庭少讼，不妨仙释问真源。"},
{"poem_name": "送广西提刑潘比部", "poem_id": "guilinshanshui_75820", "poem_class": "桂林山水", "poet_dynasty": "宋朝", "poet": "梅尧臣", "poem": "白麻新拜大丞相，黄纸首除南省郎。欲使平刑安远俗，莫辞乘传历炎荒。桂林地险通椎髻，阳朔峰奇削剑鋩。自有王门旧勋业，且须稀作上书囊。"},
{"poem_name": "桂林即事·一日四时具", "poem_id": "guilinshanshui_135132", "poem_class": "桂林山水", "poet_dynasty": "宋朝", "poet": "李曾伯", "poem": "一日四时具，从来五岭然。留连落花雨，依约熟梅天。瘴重常垂箔，春深未脱绵。新来那戒饮，未夜已思眠。"},
{"poem_name": "寄阳朔友人", "poem_id": "guilinshanshui_33551", "poem_class": "桂林山水", "poet_dynasty": "唐朝", "poet": "曹邺", "poem": "桂林须产千株桂，未解当天影日开。我到月中收得种，为君移向故园栽。"},
{"poem_name": "阳朔碧莲峰", "poem_id": "guilinshanshui_193755", "poem_class": "桂林山水", "poet_dynasty": "唐朝", "poet": "沈彬", "poem": "陶潜彭泽五株柳，潘岳河阳一县花。两处争如阳朔好，碧莲峰里住人家。"},
{"poem_name": "送友人入蜀", "poem_id": "shan_67", "poem_class": "山", "poet_dynasty": "唐朝", "poet": "李白", "poem": "见说蚕丛路，崎岖不易行。山从人面起，云傍马头生。芳树笼秦栈，春流绕蜀城。升沉应已定，不必问君平。"},
{"poem_name": "金城北楼", "poem_id": "shan_11350", "poem_class": "山", "poet_dynasty": "唐朝", "poet": "高适", "poem": "北楼西望满晴空，积水连山胜画中。湍上急流声若箭，城头残月势如弓。垂竿已羡磻溪老，体道犹思塞上翁。为问边庭更何事，至今羌笛怨无穷。"},
{"poem_name": "别匡山", "poem_id": "shan_38325", "poem_class": "山", "poet_dynasty": "唐朝", "poet": "李白", "poem": "晓峰如画碧参差，藤影风摇拂槛垂。野径来多将犬伴，人间归晚带樵随。看云客倚啼猿树，洗钵僧临失鹤池。莫怪无心恋清境，已将书剑许明时。"},
{"poem_name": "江上答崔宣城", "poem_id": "shan_4702", "poem_class": "山", "poet_dynasty": "唐朝", "poet": "李白", "poem": "太华三芙蓉，明星玉女峰。寻仙下西岳，陶令忽相逢。问我将何事，湍波历几重。貂裘非季子，鹤氅似王恭。谬忝燕台召，而陪郭隗踪。水流知入海，云去或从龙。树绕芦洲月，山鸣鹊镇钟。还期如可访，台岭荫长松。"},
{"poem_name": "宿山寺", "poem_id": "shan_7495", "poem_class": "山", "poet_dynasty": "唐朝", "poet": "贾岛", "poem": "众岫耸寒色，精庐向此分。流星透疏木，走月逆行云。(疏木 一作：疏水)绝顶人来少，高松鹤不群。一僧年八十，世事未曾闻。"},
{"poem_name": "湖南正初招李郢秀才", "poem_id": "shan_2948", "poem_class": "山", "poet_dynasty": "唐朝", "poet": "杜牧", "poem": "行乐及时时已晚，对酒当歌歌不成。千里暮山重叠翠，一溪寒水浅深清。高人以饮为忙事，浮世除诗尽强名。看著白蘋芽欲吐，雪舟相访胜闲行。"},
{"poem_name": "发临洮将赴北庭留别", "poem_id": "shan_11548", "poem_class": "山", "poet_dynasty": "唐朝", "poet": "岑参", "poem": "闻说轮台路，连年见雪飞。春风曾不到，汉使亦应稀。白草通疏勒，青山过武威。勤王敢道远，私向梦中归。"},
{"poem_name": "望山", "poem_id": "shan_7502", "poem_class": "山", "poet_dynasty": "唐朝", "poet": "贾岛", "poem": "南山三十里，不见逾一旬。冒雨时立望，望之如朋亲。虬龙一掬波，洗荡千万春。日日雨不断，愁杀望山人。天事不可长，劲风来如奔。阴霪一以扫，浩翠写国门。长安百万家，家家张屏新。谁家最好山，我愿为其邻。"},
{"poem_name": "华岳", "poem_id": "shan_2764", "poem_class": "山", "poet_dynasty": "唐朝", "poet": "王维", "poem": "西岳出浮云，积雪在太清。连天凝黛色，百里遥青冥。白日为之寒，森沉华阴城。昔闻乾坤闭，造化生巨灵。右足踏方止，左手推削成。天地忽开拆，大河注东溟。遂为西峙岳，雄雄镇秦京。大君包覆载，至德被群生。上帝伫昭告，金天思奉迎。人祇望幸久，何独禅云亭。"},
{"poem_name": "游终南山", "poem_id": "shan_6959", "poem_class": "山", "poet_dynasty": "唐朝", "poet": "孟郊", "poem": "南山塞天地，日月石上生。高峰夜留景，深谷昼未明。山中人自正，路险心亦平。长风驱松柏，声拂万壑清。即此悔读书，朝朝近浮名。"},
{"poem_name": "献衷心·见好花颜色", "poem_id": "meinv_6599", "poem_class": "美女", "poet_dynasty": "唐朝", "poet": "欧阳炯", "poem": "见好花颜色，争笑东风，双脸上，晚妆同。闭小楼深阁，春景重重。三五夜，偏有恨，月明中。情未已，信曾通，满衣犹自染檀红。恨不如双燕，飞舞帘栊。春欲暮，残絮尽，柳条空。"},
{"poem_name": "初入武夷", "poem_id": "shan_126", "poem_class": "山", "poet_dynasty": "唐朝", "poet": "李商隐", "poem": "未到名山梦已新，千峰拔地玉嶙峋。幔亭一夜风吹雨，似与游人洗俗尘。"},
{"poem_name": "宫词", "poem_id": "meinv_669", "poem_class": "美女", "poet_dynasty": "唐朝", "poet": "薛逢", "poem": "十二楼中尽晓妆，望仙楼上望君王。锁衔金兽连环冷，水滴铜龙昼漏长。云髻罢梳还对镜，罗衣欲换更添香。遥窥正殿帘开处，袍袴宫人扫御床。"},
{"poem_name": "女冠子·薄妆桃脸", "poem_id": "meinv_6603", "poem_class": "美女", "poet_dynasty": "唐朝", "poet": "欧阳炯", "poem": "薄妆桃脸，满面纵横花靥，艳情多。绶带盘金缕，轻裙透碧罗。含羞眉乍敛，微语笑相和。不会频偷眼，意如何。"},
{"poem_name": "东风第一枝·倾国倾城", "poem_id": "meinv_377005", "poem_class": "美女", "poet_dynasty": "宋朝", "poet": "吴文英", "poem": "倾国倾城，非花非雾，春风十里独步。胜如西子妖绕，更比太真澹泞。铅华不御。漫道有、巫山洛浦。似恁地、标格无双，镇锁画楼深处。曾被风、容易送去。曾被月、等闲留住。似花翻使花羞，似柳任从柳妒。不教歌舞。恐化作、彩云轻举。信下蔡、阳城俱迷，看取宋玉词赋。"},
{"poem_name": "于阗采花", "poem_id": "meinv_154", "poem_class": "美女", "poet_dynasty": "唐朝", "poet": "李白", "poem": "于阗采花人，自言花相似。明妃一朝西入胡，胡中美女多羞死。乃知汉地多名姝，胡中无花可方比。丹青能令丑者妍，无盐翻在深宫里。自古妒蛾眉，胡沙埋皓齿。"},
{"poem_name": "如梦令·插遍门前杨柳", "poem_id": "xingxing_49365", "poem_class": "星星", "poet_dynasty": "宋朝", "poet": "吴潜", "poem": "插遍门前杨柳，又是清明时候。岁月不饶人，鬓影星星知否。知否。知否。且尽一杯春酒。"},
{"poem_name": "房兵曹胡马诗", "poem_id": "zhuzi_460", "poem_class": "竹子", "poet_dynasty": "唐朝", "poet": "杜甫", "poem": "胡马大宛名，锋棱瘦骨成。竹批双耳峻，风入四蹄轻。所向无空阔，真堪托死生。骁腾有如此，万里可横行。"},
{"poem_name": "上元侍宴", "poem_id": "xingxing_339", "poem_class": "星星", "poet_dynasty": "宋朝", "poet": "苏轼", "poem": "淡月疏星绕建章，仙风吹下御炉香。侍臣鹄立通明殿，一朵红云捧玉皇。"},
{"poem_name": "简简吟", "poem_id": "meinv_7931", "poem_class": "美女", "poet_dynasty": "唐朝", "poet": "白居易", "poem": "苏家小女名简简，芙蓉花腮柳叶眼。十一把镜学点妆，十二抽针能绣裳。十三行坐事调品，不肯迷头白地藏。玲珑云髻生花样，飘飖风袖蔷薇香。殊姿异态不可状，忽忽转动如有光。二月繁霜杀桃李，明年欲嫁今年死。丈人阿母勿悲啼，此女不是凡夫妻。恐是天仙谪人世，只合人间十三岁。大都好物不坚牢，彩云易散琉璃脆。"},
{"poem_name": "狱中寄子由二首", "poem_id": "qinqing_36215", "poem_class": "亲情", "poet_dynasty": "宋朝", "poet": "苏轼", "poem": "序篇一作：予以事系御史台狱，狱吏稍见侵，自度不能堪，死狱中，不得一别子由，故和二诗授狱卒梁成，以遗子由。其一圣主如天万物春，小臣愚暗自亡身。百年未满先偿债，十口无归更累人。是处青山可埋骨，他年夜雨独伤神。与君世世为兄弟，更结来生未了因。其二柏台霜气夜凄凄，风动琅珰月向低。梦绕云山心似鹿，魂飞汤火命如鸡。眼中犀角真吾子，身后牛衣愧老妻。百岁神游定何处，桐乡知葬浙江西。"},
{"poem_name": "弘治甲子届我初度追念往事死生骨肉怆然动怀拟杜七歌用抒抱云耳·其四", "poem_id": "qinqing_241727", "poem_class": "亲情", "poet_dynasty": "明朝", "poet": "李梦阳", "poem": "有姊有姊天一方，风蓬摇转思故乡。岁收秫秉不盈百，男号女啼常在旁。黄鸟飞来啄屋角，硕鼠唧唧宵近床。洪河斗蛟波浪怒，我欲济之难为梁。呜呼四歌兮歌四阕，我本与尔同肉血。"},
{"poem_name": "次妹第一百五十五", "poem_id": "qinqing_122497", "poem_class": "亲情", "poet_dynasty": "宋朝", "poet": "文天祥", "poem": "天际伤愁别，江山憔悴人。团圆思弟妹，传语故乡春。"},
{"poem_name": "归家（一作赵嘏诗）", "poem_id": "qinqing_2905", "poem_class": "亲情", "poet_dynasty": "唐朝", "poet": "杜牧", "poem": "稚子牵衣问，归来何太迟。共谁争岁月，赢得鬓边丝。"},
{"poem_name": "和北城友人", "poem_id": "liqiu_171353", "poem_class": "立秋", "poet_dynasty": "宋朝", "poet": "丘葵", "poem": "桐边一叶地，相望立秋风。昔别已三载，今来成两翁。醒初无异醉，穷亦岂殊通。却笑甲辰一，雌雄自不同。"},
{"poem_name": "立秋日", "poem_id": "liqiu_43602", "poem_class": "立秋", "poet_dynasty": "宋朝", "poet": "刘翰", "poem": "乱鸦啼散玉屏空，一枕新凉一扇风。睡起秋声无觅处，满阶梧叶月明中。"},
{"poem_name": "立秋夕凉风忽至炎暑稍消即事咏怀寄汴州…尚书", "poem_id": "liqiu_8828", "poem_class": "立秋", "poet_dynasty": "唐朝", "poet": "白居易", "poem": "袅袅檐树动，好风西南来。红缸霏微灭，碧幌飘飖开。披襟有馀凉，拂簟无纤埃。但喜烦暑退，不惜光阴催。河秋稍清浅，月午方裴回。或行或坐卧，体适心悠哉。美人在浚都，旌旗绕楼台。虽非沧溟阻，难见如蓬莱。蝉迎节又换，雁送书未回。君位日宠重，我年日摧颓。无因风月下，一举平生杯。"},
{"poem_name": "挽谢都宪二首·其一", "poem_id": "liqiu_246679", "poem_class": "立秋", "poet_dynasty": "明朝", "poet": "边贡", "poem": "太守驱车日，中丞拥节年。化行江郡美，名在蜀人传。漆吏悲移壑，殷王惜济川。陇门双石表，何处立秋烟。"},
{"poem_name": "简斯远兼怀成父", "poem_id": "liqiu_72025", "poem_class": "立秋", "poet_dynasty": "宋朝", "poet": "赵蕃", "poem": "闻道篮舆出行田，归来药裹手亲煎。旱而不雨热尤剧，节且立秋凉未便。我亦南山成卧疾，弟犹北阙未乃船。江南已自伤流落，何况湖南路渺然。"},
{"poem_name": "寓居有招客者戏成", "poem_id": "liqiu_150360", "poem_class": "立秋", "poet_dynasty": "宋朝", "poet": "曾几", "poem": "蓬蒿小院立秋天，秃鬓凄风雨飒然。丈室何人问摩诘，后堂无地著影宣，床头白酒新浮甕，案上黄诗屡绝编。不厌寒家淡生活，书窗期与子周旋。"},
{"poem_name": "七月五日立秋", "poem_id": "liqiu_124817", "poem_class": "立秋", "poet_dynasty": "宋朝", "poet": "晁说之", "poem": "故庐归客不胜愁，可是人间晚立秋。收潦水清如可待，无穷蛭螾看沈浮。"},
{"poem_name": "双调·落梅风·湖上山翁醉", "poem_id": "xuexi_16038", "poem_class": "学习", "poet_dynasty": "元朝", "poet": "张可久", "poem": "湖上山翁醉，仙子扶，草新词粉笺霜兔。船头晚凉湖上雨，锦鸳鸯傍花飞去。春晚二首弹珠泪，上宝车，柳青青渭城官舍。杜鹃又啼春去也，两无情水流花谢。秾妆褪，苏幕遮，过清明小楼春夜。剔银灯快将诗句写，晓风寒海棠花谢。春情空凝伫，不见他，画帘垂柳花飞过。髻云偏翠斜金凤亸，碧痕香绣窗茸唾。水爆仗椷云气，走电光，翠烟流洞庭湖上。起蛰龙一声何处响？碎桃花禹门春浪。春晚寻花径，梦草池，乳莺啼牡丹开未？荒凉故园春事已，谢东风补红添翠。玄文馆雪夜饮金盘露食马头寻梅处，泛剡图，白模糊小桥无路。仙霞洞中清事足，金盘露马头香玉。席上为真士陈玉林作溪船去，山竹折，玉成林小窗清夜。销金党家何处也？搅琼酥惠船明月。春思娇莺韵，乳燕声，盼归舟玉人成病。趁东风远游不见影，浪儿每柳花心性。"},
{"poem_name": "书院", "poem_id": "xuexi_158895", "poem_class": "学习", "poet_dynasty": "宋朝", "poet": "刘过", "poem": "力学如力耕，勤惰尔自知。但使书种多，会有岁稔时。"},
{"poem_name": "劝学", "poem_id": "xuexi_6954", "poem_class": "学习", "poet_dynasty": "唐朝", "poet": "孟郊", "poem": "击石乃有火，不击元无烟。人学始知道，不学非自然。万事须己运，他得非我贤。青春须早为，岂能长少年。"},
{"poem_name": "劝学诗", "poem_id": "xuexi_23542", "poem_class": "学习", "poet_dynasty": "宋朝", "poet": "朱熹", "poem": "少年易老学难成，一寸光阴不可轻。(一作：少年易学老难成)未觉池塘春草梦，阶前梧叶已秋声。"},
{"poem_name": "次陆放翁韵", "poem_id": "xuexi_41310", "poem_class": "学习", "poet_dynasty": "宋朝", "poet": "苏泂", "poem": "登高望远不可无，不可一日不读书。予方自委下湿地，君乃独占高明居。杨云傥许客载酒，杜陵安得钱买驴。徐行过君就书读，颇幸借屋今连闾。"},
{"poem_name": "清明", "poem_id": "xuexi_144081", "poem_class": "学习", "poet_dynasty": "宋朝", "poet": "王禹偁", "poem": "无花无酒过清明，兴味萧然似野僧。昨日邻家乞新火，晓窗分与读书灯。"},
{"poem_name": "送曹璩归越中旧隐诗", "poem_id": "xuexi_3409", "poem_class": "学习", "poet_dynasty": "唐朝", "poet": "刘禹锡", "poem": "行尽潇湘万里馀，少逢知己忆吾庐。数间茅屋闲临水，一盏秋灯夜读书。地远何当随计吏，策成终自诣公车。剡中若问连州事，唯有千山画不如。"},
{"poem_name": "与友人书", "poem_id": "xuexi_185714", "poem_class": "学习", "poet_dynasty": "清朝", "poet": "顾炎武", "poem": "人之为学，不日进则日退。独学无友，则孤陋而难成。久处一方，则习染而不自觉。不幸而在穷僻之域，无车马之资，犹当博学审问，古人与稽，以求其是非之所在，庶几可得十之五六。若既不出户，又不读书，则是面墙之士，虽有子羔、原宪之贤，终无济于天下。子曰：“十室之邑，必有忠信如丘者焉，不如丘之好学也。”夫以孔子之圣，犹须好学，今人可不勉乎？"},
{"poem_name": "车武子聚萤读书图", "poem_id": "xuexi_58581", "poem_class": "学习", "poet_dynasty": "宋朝", "poet": "郑思肖", "poem": "武子耽书不暂忘，练囊终夜照凄凉。读来读去东方白，笑杀流萤数点光。"},
{"poem_name": "初发桂林，有出岭之喜，但病余便觉登顿，至", "poem_id": "guilinshanshui_88958", "poem_class": "桂林山水", "poet_dynasty": "宋朝", "poet": "范成大", "poem": "桂林独宜人，无瘴古所传。北客守炎官，恃此以泰然。堂高惬宴坐，讼简容佳眠。不计身落南，璇柄三回天。今朝逐出岭，欢呼系行缠。罝兔脱丰草，池鱼跃清渊。那知多病身，久静翻怀安。长风荡篮舆，帘箔飘以翾。灵泉路吃蹶，仆夫告頳肩。我亦头岑岑，中若磨蚁旋。走投破驿宿，强饭不下咽。兹事未渠央，万里蜀道难。十年故倦游，况乃成华巅。蚕老当作茧，不茧夫何言。"},
{"poem_name": "送严大夫赴桂州", "poem_id": "guilinshanshui_9308", "poem_class": "桂林山水", "poet_dynasty": "唐朝", "poet": "白居易", "poem": "地压坤方重，官兼宪府雄。桂林无瘴气，柏署有清风。山水衙门外，旌旗艛艓中。大夫应绝席，诗酒与谁同。"},
{"poem_name": "送高三之桂林", "poem_id": "guilinshanshui_7390", "poem_class": "桂林山水", "poet_dynasty": "唐朝", "poet": "王昌龄", "poem": "留君夜饮对潇湘，从此归舟客梦长。岭上梅花侵雪暗，归时还拂桂花香。"},
{"poem_name": "陈奉礼宰四明", "poem_id": "guilinshanshui_92533", "poem_class": "桂林山水", "poet_dynasty": "宋朝", "poet": "宋祁", "poem": "大庭联袂掞英华，龙凤池名在一家。雁塔墨痕鴒继序，桂林春色棣交花。袍薰茂草萋萋远，樯竖归风栉栉斜。灵越弦歌皆胜践。递赓清思赋馀霞。"},
{"poem_name": "水调歌头·五岭皆炎热", "poem_id": "guilinshanshui_27699", "poem_class": "桂林山水", "poet_dynasty": "宋朝", "poet": "张孝祥", "poem": "五岭皆炎热，宜人独桂林，江南驿使未到，梅蕊破春心。繁会九衢三市，缥缈层楼杰观，雪片一冬深。自是清凉国，莫遣瘴烟侵。江山好，青罗带，碧玉簪。平沙细浪欲尽，陡起忽千寻。家种黄柑丹荔，户拾明珠翠羽，箫鼓夜沈沈。莫问骖鸾事，有酒且频斟。"},
{"poem_name": "表弟李宗元知桂州阳朔县", "poem_id": "guilinshanshui_155490", "poem_class": "桂林山水", "poet_dynasty": "宋朝", "poet": "杨亿", "poem": "桂林阳朔溪山秀，莫欢迢迢五岭南。百里字人须敏政，千金酌水更懲贪。鸣榔下濑潮程远，曳彩升堂寿宴酣。远地民淳无牒诉，县齐终日好清谈。"},
{"poem_name": "桂林即兴", "poem_id": "guilinshanshui_103340", "poem_class": "桂林山水", "poet_dynasty": "明朝", "poet": "杨基", "poem": "曾见重华巡狩来，漓江庙宇野棠开。山无桧柏皆岩穴，地有芝苓尽药材。花布短衣齐膝制，竹皮长帽覆眉裁。也应风土交州近，丹荔红椒不用栽。"},
{"poem_name": "与独孤渐道别长句兼呈严八侍御", "poem_id": "guilinshanshui_11887", "poem_class": "桂林山水", "poet_dynasty": "唐朝", "poet": "岑参", "poem": "轮台客舍春草满，颍阳归客肠堪断。穷荒绝漠鸟不飞，万碛千山梦犹懒。怜君白面一书生，读书千卷未成名。五侯贵门脚不到，数亩山田身自耕。兴来浪迹无远近，及至辞家忆乡信。无事垂鞭信马头，西南几欲穷天尽。奉使三年独未归，边头词客旧来稀。借问君来得几日，到家不觉换春衣。高斋清昼卷帷幕，纱帽接z5慵不著。中酒朝眠日色高，弹棋夜半灯花落。冰片高堆金错盘，满堂凛凛五月寒。桂林蒲萄新吐蔓，武城刺蜜未可餐。军中置酒夜挝鼓，锦筵红烛月未午。花门将军善胡歌，叶河蕃王能汉语。知尔园林压渭滨，夫人堂上泣罗裙。鱼龙川北盘谿雨，鸟鼠山西洮水云。台中严公于我厚，别后新诗满人口。自怜弃置天西头，因君为问相思否。"},
{"poem_name": "卜算子·满二望三时", "poem_id": "guilinshanshui_189535", "poem_class": "桂林山水", "poet_dynasty": "宋朝", "poet": "邹应龙", "poem": "满二望三时，春景方明媚。又见蟠桃结子来，王母初筵启。无数桂林山，不尽漓江水。总入今朝祝寿杯，永保千千岁。"},
{"poem_name": "观静江山水呈陈鲁叟漕使·桂林佳绝处", "poem_id": "guilinshanshui_122700", "poem_class": "桂林山水", "poet_dynasty": "宋朝", "poet": "戴复古", "poem": "桂林佳绝处，人道胜匡庐。山好石骨露，洞多岩腹虚。峥嵘势相敌，温厚气无馀。可惜登临地，春风草木疏。"},
{"poem_name": "武康县治松桂林二首", "poem_id": "guilinshanshui_145067", "poem_class": "桂林山水", "poet_dynasty": "宋朝", "poet": "袁说友", "poem": "诗竞山川秀，亭随草木新。弦歌鲁言偃，吏隐汉梅真。淇苑雪霜操，广寒宫殿春。相望不百里，一苇要身亲。"},
{"poem_name": "免解进士应致远过晋康见谓以上文字而忤权要", "poem_id": "guilinshanshui_123914", "poem_class": "桂林山水", "poet_dynasty": "宋朝", "poet": "曾丰", "poem": "钱塘江涌千万奇，收为词气吞虹蜺，敢与九关虎豹违。蜂芒虿刺攒一时，或疑宜州城不归。桂林山罗千万怪，收为诗胆吞渤澥，敢与九疑魑魅对。瘴雨蛮烟鏖十载，谁料儋州海上人犹在。一尊三酹古藤阴，少游陈矣君日新。还过韶石闻舜琴，混融奇怪入古音。韩子老来潮阳归，后固文章功更深，何当道终不负初心。"},
{"poem_name": "赠别约师", "poem_id": "guilinshanshui_3949", "poem_class": "桂林山水", "poet_dynasty": "唐朝", "poet": "刘禹锡", "poem": "师逢吴兴守，相伴住禅扃。春雨同栽树，秋灯对讲经。庐山曾结社，桂水远扬舲。话旧还惆怅，天南望柳星。"},
{"poem_name": "送外弟宇文挺臣二首·漠漠漓江上", "poem_id": "guilinshanshui_152120", "poem_class": "桂林山水", "poet_dynasty": "宋朝", "poet": "张栻", "poem": "漠漠漓江上，匆匆送客情。平原宵雨湿，绝壁野云横。世路多亲辙，韦编有旧盟。中流屹砥柱，过浪岂能倾。"},
{"poem_name": "送裴二十端公使岭南", "poem_id": "guilinshanshui_18196", "poem_class": "桂林山水", "poet_dynasty": "唐朝", "poet": "刘长卿", "poem": "苍梧万里路，空见白云来。远国知何在，怜君去未回。桂林无叶落，梅岭自花开。陆贾千年后，谁看朝汉台。"},
{"poem_name": "送公孙器自桂林归蜀", "poem_id": "guilinshanshui_63645", "poem_class": "桂林山水", "poet_dynasty": "唐朝", "poet": "杨衡", "poem": "桂林浅复碧，潺湲半露石。将乘触物舟，暂驻飞空锡。蜀乡异青眼，蓬户高朱戟。风度杳难寻，云飘讵留迹。旧户闲花草，驯鸽傍檐隙。挥手共忘怀，日堕千山夕。"},
{"poem_name": "桂林", "poem_id": "guilinshanshui_4929", "poem_class": "桂林山水", "poet_dynasty": "唐朝", "poet": "李商隐", "poem": "城窄山将压，江宽地共浮。东南通绝域，西北有高楼。神护青枫岸，龙移白石湫。殊乡竟何祷，箫鼓不曾休。"},
{"poem_name": "送张安国·万里烟霄早致身", "poem_id": "guilinshanshui_173496", "poem_class": "桂林山水", "poet_dynasty": "宋朝", "poet": "章甫", "poem": "万里烟霄早致身，一麾到处作阳春。随时用舍知无愠，落笔纵横信有神。江国云山愁送远，桂林风土独宜人。笑谈坐慑群偷化，便合归来据要津。"},
{"poem_name": "始安秋日", "poem_id": "guilinshanshui_17526", "poem_class": "桂林山水", "poet_dynasty": "唐朝", "poet": "宋之问", "poem": "桂林风景异，秋似洛阳春。晚霁江天好，分明愁杀人。卷云山角戢，碎石水磷磷。世业事黄老，妙年孤隐沦。归欤卧沧海，何物贵吾身。"},
{"poem_name": "送杜秀才归桂林", "poem_id": "guilinshanshui_19561", "poem_class": "桂林山水", "poet_dynasty": "唐朝", "poet": "许浑", "poem": "桂州南去与谁同，处处山连水自通。两岸晓霞千里草，半帆斜日一江风。瘴雨欲来枫树黑，火云初起荔枝红。愁君路远销年月，莫滞三湘五岭中。"},
{"poem_name": "水调歌头·桂林中秋", "poem_id": "guilinshanshui_27624", "poem_class": "桂林山水", "poet_dynasty": "宋朝", "poet": "张孝祥", "poem": "今夕复何夕，此地过中秋。尝心亭上唤客，追忆去年游。千里江山如画，万井笙歌不夜，扶路看遨头。玉界拥银阙，珠箔卷琼钩。驭风去，忽吹到，岭边州。去年明月依旧，还照我登楼。楼下水明沙静，楼外参横斗转，搔首思悠悠。老子兴不浅，聊复此淹留。"},
{"poem_name": "桂堂秋夜", "poem_id": "guilinshanshui_173040", "poem_class": "桂林山水", "poet_dynasty": "宋朝", "poet": "陈藻", "poem": "荧荧灯火临书卷，续续蛙声入桂林。背后曲肱眠小子，床头酌酒服玄参。"},
{"poem_name": "题池州翠光寺", "poem_id": "shan_2720", "poem_class": "山", "poet_dynasty": "宋朝", "poet": "岳飞", "poem": "爱此倚栏干，谁同寓目闲。轻阴弄晴日，秀色隐空山。岛树萧疏外，征帆杳霭间。予虽江上老，心羡白云还。"},
{"poem_name": "题静江", "poem_id": "guilinshanshui_172864", "poem_class": "桂林山水", "poet_dynasty": "宋朝", "poet": "陈藻", "poem": "桂林多洞府，疑是馆群仙。四野皆平地，千峰直上天。"},
{"poem_name": "苦寒行", "poem_id": "shan_1946", "poem_class": "山", "poet_dynasty": "三国", "poet": "曹操", "poem": "北上太行山，艰哉何巍巍！羊肠坂诘屈，车轮为之摧。树木何萧瑟，北风声正悲。熊罴对我蹲，虎豹夹路啼。溪谷少人民，雪落何霏霏！延颈长叹息，远行多所怀。我心何怫郁，思欲一东归。水深桥梁绝，中路正徘徊。迷惑失故路，薄暮无宿栖。行行日已远，人马同时饥。担囊行取薪，斧冰持作糜。悲彼《东山》诗，悠悠使我哀。"},
{"poem_name": "九华山歌", "poem_id": "shan_3374", "poem_class": "山", "poet_dynasty": "唐朝", "poet": "刘禹锡", "poem": "奇峰一见惊魂魄，意想洪炉始开辟。疑是九龙夭矫欲攀天，忽逢霹雳一声化为石，不然何至今，悠悠亿万年，气势不死如腾屳。云含幽兮月添冷，月凝晖兮江漾影。结根不得要路津，迥秀长在无人境。轩皇封禅登云亭，大禹会计临东溟。乘樏不来广乐绝，独与猿鸟愁青荧。君不见敬亭之山黄索漠，兀如断岸无棱角。宣城谢守一首诗，遂使声名齐五岳。九华山，九华山，自是造化一尤物，焉能籍甚乎人间。"},
{"poem_name": "过华清宫", "poem_id": "shan_163", "poem_class": "山", "poet_dynasty": "唐朝", "poet": "杜牧", "poem": "其一长安回望绣成堆，山顶千门次第开。一骑红尘妃子笑，无人知是荔枝来。其二新丰绿树起黄埃，数骑渔阳探使回。霓裳一曲千峰上，舞破中原始下来。其三万国笙歌醉太平，倚天楼殿月分明。云中乱拍禄山舞，风过重峦下笑声。"},
{"poem_name": "登飞来峰", "poem_id": "shan_1773", "poem_class": "山", "poet_dynasty": "宋朝", "poet": "王安石", "poem": "飞来山上千寻塔，闻说鸡鸣见日升。不畏浮云遮望眼，自缘身在最高层。"},
{"poem_name": "登金陵凤凰台", "poem_id": "shan_69", "poem_class": "山", "poet_dynasty": "唐朝", "poet": "李白", "poem": "凤凰台上凤凰游，凤去台空江自流。吴宫花草埋幽径，晋代衣冠成古丘。三山半落青天外，二水中分白鹭洲。总为浮云能蔽日，长安不见使人愁。"},
{"poem_name": "双调·水仙子·依山傍水盖", "poem_id": "meinv_207504", "poem_class": "美女", "poet_dynasty": "元朝", "poet": "杨朝英", "poem": "依山傍水盖茅斋，旋买奇花赁地栽。深耕浅种无灾害，学刘伶死便埋，促光阴晓角时牌。新酒在槽头醉，活鱼向湖上买，算天公自有安排。　　雪晴天地一冰壶，竟往西湖探老逋。骑驴踏雪溪桥路，笑王维作画图，拣梅花多处提壶。对酒看花笑，无钱当剑沽，醉倒在西湖。　　寿阳宫额得魁名，南浦西湖分外清。横斜疏影窗间印，惹诗人说到今，万花中先绽琼英。自古诗人爱，骑驴踏雪寻，忍冻在前村。　　闲时高卧醉时歌，守己安贫好快活。杏花村里随缘过，胜尧夫安乐窝，任贤愚后代如何。失名利痴呆汉，得清闲谁似我，一任他们外风波。　　六神和会自安然，一日清闲自在仙。浮云富贵无心恋，盖茅庵近水边，有梅兰竹石萧然。趁村叟鸡豚社，随斗牛儿沽酒钱，直吃到月坠西边。　　黄金散尽学风流，学得风流两鬓秋。笑煞那看钱奴枉了干生受，我觑荣华似水上沤，则不如趁中年散诞优游。斟绿酒低低的劝，红妆慢慢的讴，醉时节锦被里舒头。　　灯花占信又无功，鹊报佳音耳过风。绣衾温暧和谁共？隔云山千万重，因此上惨绿愁红。不付能博得个团圆梦，觉来时又扑个空，杜鹃声又过墙东。　自足　　杏花村里旧生涯，瘦竹疏梅处士家。深耕浅种收成罢，酒新ド鱼旋打，有鸡豚竹笋藤花。客到家常饭，僧来谷雨茶，闲时节自炼丹砂。　东湖所见　　东风深处有娇娃，杏脸桃腮鬓似鸦。见人羞行入花阴下，笑吟吟回顾咱，惹诗人纵步随他。见软地儿把金莲印，唐土儿将绣底儿踏，恨不得双手忙拿。"},
{"poem_name": "登徒子好色赋", "poem_id": "meinv_47", "poem_class": "美女", "poet_dynasty": "春秋战国", "poet": "宋玉", "poem": "大夫登徒子侍于楚王，短宋玉曰：\"玉为人体貌闲丽，口多微辞，又性好色。愿王勿与出入后宫。\"王以登徒子之言问宋玉。玉曰：\"体貌闲丽，所受于天也；口多微辞，所学于师也；至于好色，臣无有也。\"王曰：\"子不好色，亦有说乎？有说则止，无说则退。\"玉曰：\"天下之佳人莫若楚国，楚国之丽者莫若臣里，臣里之美者莫若臣东家之子。东家之子，增之一分则太长，减之一分则太短 ；著粉则太白，施朱则太赤；眉如翠羽，肌如白雪；腰如束素，齿如含贝；嫣然一笑，惑阳城，迷下蔡(。然此女登墙窥臣三年，至今未许也。登徒子则不然：其妻蓬头挛耳，齞唇历齿，旁行踽偻，又疥且痔。登徒子悦之，使有五子。王孰察之，谁为好色者矣。\"是时，秦章华大夫在侧，因进而称曰：\"今夫宋玉盛称邻之女，以为美色，愚乱之邪；臣自以为守德，谓不如彼矣。且夫南楚穷巷之妾，焉足为大王言乎?若臣之陋，目所曾睹者，未敢云也。\"王曰：\"试为寡人说之。\"大夫曰：\"唯唯。臣少曾远游，周览九土，足历五都。出咸阳、熙邯郸，从容郑、卫、溱 、洧之间 。是时向春之末 ，迎夏之阳，鸧鹒喈喈，群女出桑。此郊之姝，华色含光，体美容冶，不待饰装。臣观其丽者，因称诗曰：'遵大路兮揽子祛'。赠以芳华辞甚妙。于是处子怳若有望而不来，忽若有来而不见。意密体疏，俯仰异观；含喜微笑，窃视流眄。复称诗曰：'寤春风兮发鲜荣，洁斋俟兮惠音声，赠我如此兮不如无生。'因迁延而辞避。盖徒以微辞相感动。精神相依凭；目欲其颜，心顾其义，扬《诗》守礼，终不过差，故足称也。\"于是楚王称善，宋玉遂不退。"},
{"poem_name": "相和歌辞·王昭君", "poem_id": "meinv_10948", "poem_class": "美女", "poet_dynasty": "唐朝", "poet": "骆宾王", "poem": "敛容辞豹尾，缄怨度龙鳞。金钿明汉月，玉箸染胡尘。妆镜菱花暗，愁眉柳叶嚬。惟有清笳曲，时闻芳树春。"},
{"poem_name": "新竹", "poem_id": "zhuzi_10568", "poem_class": "竹子", "poet_dynasty": "唐朝", "poet": "韩愈", "poem": "笋添南阶竹，日日成清閟。缥节已储霜，黄苞犹掩翠。出栏抽五六，当户罗三四。高标陵秋严，贞色夺春媚。稀生巧补林，并出疑争地。纵横乍依行，烂熳忽无次。风枝未飘吹，露粉先涵泪。何人可携玩，清景空瞪视。"},
{"poem_name": "浣溪沙·惆怅梦余山月斜", "poem_id": "meinv_2617", "poem_class": "美女", "poet_dynasty": "唐朝", "poet": "韦庄", "poem": "惆怅梦余山月斜，孤灯照壁背窗纱。小楼高阁谢娘家。暗想玉容何所似？一枝春雪冻梅花，满身香雾簇朝霞。"},
{"poem_name": "酬萧侍中春园听妓", "poem_id": "meinv_10545", "poem_class": "美女", "poet_dynasty": "隋朝", "poet": "陈子良", "poem": "微雨散芳菲，中园照落晖。红树摇歌扇，绿珠飘舞衣。繁弦调对酒，杂引动思归。愁人当此夕，羞见落花飞。"},
{"poem_name": "绿竹引", "poem_id": "zhuzi_17553", "poem_class": "竹子", "poet_dynasty": "唐朝", "poet": "宋之问", "poem": "青溪绿潭潭水侧，修竹婵娟同一色。徒生仙实凤不游，老死空山人讵识。妙年秉愿逃俗纷，归卧嵩丘弄白云。含情傲睨慰心目，何可一日无此君。"},
{"poem_name": "长门赋", "poem_id": "meinv_518", "poem_class": "美女", "poet_dynasty": "汉朝", "poet": "司马相如", "poem": "孝武皇帝陈皇后，时得幸，颇妒。别在长门宫，愁闷悲思。闻蜀郡成都司马相如天下工为文，奉黄金百斤，为相如、文君取酒，因于解悲愁之辞。而相如为文以悟主上，陈皇后复得亲幸。其辞曰：夫何一佳人兮，步逍遥以自虞。魂逾佚而不反兮（，形枯槁而独居。言我朝往而暮来兮，饮食乐而忘人。心慊移而不省故兮，交得意而相亲。伊予志之慢愚兮，怀贞悫之懽心。愿赐问而自进兮，得尚君之玉音。奉虚言而望诚兮，期城南之离宫。修薄具而自设兮，君曾不肯乎幸临。廓独潜而专精兮，天漂漂而疾风。登兰台而遥望兮，神怳怳而外淫。浮云郁而四塞兮，天窈窈而昼阴。雷殷殷而响起兮，声象君之车音。飘风回而起闺兮，举帷幄之襜襜。桂树交而相纷兮，芳酷烈之訚訚。孔雀集而相存兮，玄猨啸而长吟。翡翠胁翼而来萃兮，鸾凤翔而北南。心凭噫而不舒兮，邪气壮而攻中。下兰台而周览兮，步从容于深宫。正殿块以造天兮，郁并起而穹崇。间徙倚于东厢兮，观夫靡靡而无穷。挤玉户以撼金铺兮，声噌吰而似钟音。刻木兰以为榱兮，饰文杏以为梁。罗丰茸之游树兮，离楼梧而相撑。施瑰木之欂栌兮，委参差以槺梁。时仿佛以物类兮，象积石之将将。五色炫以相曜兮，烂耀耀而成光。致错石之瓴甓兮，象瑇瑁之文章。张罗绮之幔帷兮，垂楚组之连纲。抚柱楣以从容兮，览曲台之央央。白鹤噭以哀号兮，孤雌跱于枯杨。日黄昏而望绝兮，怅独托于空堂。悬明月以自照兮，徂清夜于洞房。援雅琴以变调兮，奏愁思之不可长。案流徵以却转兮，声幼妙而复扬。贯历览其中操兮，意慷慨而自卬。左右悲而垂泪兮，涕流离而从横。舒息悒而增欷兮，蹝履起而彷徨。揄长袂以自翳兮，数昔日之諐殃。无面目之可显兮，遂颓思而就床。抟芬若以为枕兮，席荃兰而茝香。忽寝寐而梦想兮，魄若君之在旁。惕寤觉而无见兮，魂迋迋若有亡。众鸡鸣而愁予兮，起视月之精光。观众星之行列兮，毕昴出于东方。望中庭之蔼蔼兮，若季秋之降霜。夜曼曼其若岁兮，怀郁郁其不可再更。澹偃蹇而待曙兮，荒亭亭而复明。妾人窃自悲兮，究年岁而不敢忘。"},
{"poem_name": "卜算子·竹里一枝斜", "poem_id": "zhuzi_2491", "poem_class": "竹子", "poet_dynasty": "宋朝", "poet": "朱淑真", "poem": "竹里一枝斜，映带林逾静。雨后清奇画不成，浅水横疏影。吹彻小单于，心事思重省。拂拂风前度暗香，月色侵花冷。"},
{"poem_name": "从韦二明府续处觅绵竹", "poem_id": "zhuzi_5742", "poem_class": "竹子", "poet_dynasty": "唐朝", "poet": "杜甫", "poem": "华轩蔼蔼他年到，绵竹亭亭出县高。江上舍前无此物，幸分苍翠拂波涛。"},
{"poem_name": "送卢主簿", "poem_id": "zhuzi_6948", "poem_class": "竹子", "poet_dynasty": "唐朝", "poet": "王勃", "poem": "穷途非所恨，虚室自相依。城阙居年满，琴尊俗事稀。开襟方未已，分袂忽多违。东岩富松竹，岁暮幸同归。"},
{"poem_name": "昭君怨·梅花", "poem_id": "zhuzi_190748", "poem_class": "竹子", "poet_dynasty": "宋朝", "poet": "郑域", "poem": "道是花来春未，道是雪来香异。竹外一枝斜，野人家。冷落竹篱茅舍，富贵玉堂琼榭。两地不同栽，一般开。"},
{"poem_name": "送元处士游天台", "poem_id": "zhuzi_22745", "poem_class": "竹子", "poet_dynasty": "唐朝", "poet": "朱庆馀", "poem": "青冥路口绝人行，独与僧期上赤城。树列烟岚春更好，溪藏冰雪夜偏明。空山雉雊禾苗短，野馆风来竹气清。若过石桥看瀑布，不妨高处便题名。"},
{"poem_name": "得陈天常屯田斑筇竹二枚", "poem_id": "zhuzi_27244", "poem_class": "竹子", "poet_dynasty": "宋朝", "poet": "梅尧臣", "poem": "客初西蜀来，遗我双筇竹。上有红泪斑，断非湘娥哭。尝闻帝魂哀，嚎血滴草木。春露洒更鲜，殷痕侵粉绿。截为扶衰杖，万里出浴谷。今来入我手，君勤意有嘱。区区四十年，重趼生两足。冠丱三男子，且与诗书读。翁虽文章穷，尚以字遮目。忍弃不以教，携归事樵牧。故兹九节赠，用助老追逐。杨朱非为岐，贾谊非为鵩。及其悲恸时，岂不沾盈掬。挥之傥著物，无迹染林麓。因持此竹纹，勿叹前人独。"},
{"poem_name": "赤壁词·招韩无咎游金山", "poem_id": "zhuzi_10433", "poem_class": "竹子", "poet_dynasty": "宋朝", "poet": "陆游", "poem": "禁门钟晓，忆君来朝路，初翔鸾鹄。西府中台推独步，行对金莲宫烛。蹙绣华鞯，仙葩宝带，看即飞腾速。人生难料，一尊此地相属。回首紫陌青门，西湖闲院，锁千梢修竹。素壁栖鸦应好在，残梦不堪重续，岁月惊心，功名看镜，短鬓无多绿。一欢休惜，与君同醉浮玉。"},
{"poem_name": "夜宿山寺", "poem_id": "xingxing_60", "poem_class": "星星", "poet_dynasty": "唐朝", "poet": "李白", "poem": "危楼高百尺，手可摘星辰。不敢高声语，恐惊天上人。"},
{"poem_name": "引水", "poem_id": "zhuzi_6493", "poem_class": "竹子", "poet_dynasty": "唐朝", "poet": "杜甫", "poem": "月峡瞿塘云作顶，乱石峥嵘俗无井。云安酤水奴仆悲，鱼复移居心力省。白帝城西万竹蟠，接筒引水喉不干。人生留滞生理难，斗水何直百忧宽。"},
{"poem_name": "七步诗", "poem_id": "qinqing_48", "poem_class": "亲情", "poet_dynasty": "三国", "poet": "曹植", "poem": "煮豆持作羹，漉豉（淑）以为汁。萁在釜下燃，豆在釜中泣。本是同根生，相煎何太急？"},
{"poem_name": "渡汉江", "poem_id": "qinqing_582", "poem_class": "亲情", "poet_dynasty": "唐朝", "poet": "宋之问", "poem": "岭外音书断，经冬复历春。近乡情更怯，不敢问来人。"},
{"poem_name": "立秋日曲江忆元九", "poem_id": "liqiu_36257", "poem_class": "立秋", "poet_dynasty": "唐朝", "poet": "白居易", "poem": "下马柳阴下，独上堤上行。故人千万里，新蝉三两声。城中曲江水，江上江陵城。两地新秋思，应同此日情。"},
{"poem_name": "秋日后", "poem_id": "liqiu_21511", "poem_class": "立秋", "poet_dynasty": "唐朝", "poet": "王建", "poem": "住处近山常足雨，闻晴z4曝旧芳茵。立秋日后无多热，渐觉生衣不著身。"},
{"poem_name": "立秋夕有怀梦得", "poem_id": "liqiu_9374", "poem_class": "立秋", "poet_dynasty": "唐朝", "poet": "白居易", "poem": "露簟荻竹清，风扇蒲葵轻。一与故人别，再见新蝉鸣。是夕凉飚起，闲境入幽情。回灯见栖鹤，隔竹闻吹笙。夜茶一两杓，秋吟三数声。所思渺千里，云外长洲城。"},
{"poem_name": "句容送蔡惟中", "poem_id": "liqiu_103429", "poem_class": "立秋", "poet_dynasty": "明朝", "poet": "杨基", "poem": "昨日立秋今日凉，蔡子束书归故乡。我来未久子遽别，子岂与我如参商。自惭贫无橐金赠，解剑换酒浇愁肠。醉酣月出重露滴，梧飘金井芙蕖香。众宾喧哗噱笑口，我独不语情徬徨。岂徒戚戚儿女态，感旧怀古增悲伤。忆昔追游茂苑上，白马紫辔青丝缰。子方年少富文学，面如红玉肥有光。黄金晓酬西馆客，绿锦夜赠东楼娼。三公走檄辟作掾，两府交荐除为郎。风尘一别未十载，短鬓萧飒俱老苍。黑巾笼头着野服，微雨鹄立官道傍。自云匍匐事贩鬻，盖屐巾箑纸笔将。匪争刀锥竞微利，聊复糊口走四方。我闻此语重叹息，助以唧唧鸣寒膋。丈夫失意固如此，屠狗买畚庸何妨。曲江之西沙柳黄，夜逐落潮登野航。相逢故友或相问，勾曲冈头一草堂。"},
{"poem_name": "漕师刘北华饮余下邳河邳守贺大夫同集", "poem_id": "liqiu_375655", "poem_class": "立秋", "poet_dynasty": "明朝", "poet": "尹台", "poem": "楼船将军何雄豪，云艘千簇纷嗷嘈。扬帆立帜大河侧，将军呼集如猬毛。下邳城下立秋宴，州中太守同欢劝。未欣美酒破旧愁，且乐故人谐新面。哀丝急管沸灵鼍，醉看北斗倾天河。月光剑戟森相映，翠旗羽葆纷荡摩。为君痛饮还高吟，一觞一曲散冲襟。明朝挂席彭城去，相思河柳摇秋阴。"},
{"poem_name": "六月十三日立秋", "poem_id": "liqiu_66165", "poem_class": "立秋", "poet_dynasty": "宋朝", "poet": "杨万里", "poem": "暑中剩喜立秋初，特地西风半点无。旋汲井花浇睡眼，洒将荷叶看跳珠。"},
{"poem_name": "扬州", "poem_id": "liqiu_231228", "poem_class": "立秋", "poet_dynasty": "宋朝", "poet": "罗公升", "poem": "琼姬羽化归天去，花后香销扫地空。要觅扬州旧风物，夕阳禅智立秋风。"},
{"poem_name": "立秋日呈梦锡", "poem_id": "liqiu_225291", "poem_class": "立秋", "poet_dynasty": "宋朝", "poet": "孔平仲", "poem": "今日才立秋，凉风已萧瑟。我不感时节，念子行有日。忆初同赴官，相后惟一月。子先脱然去，我独不得发。江边舍未还，汴上生计足。古之仕为荣，今则富者福。子随鸿鹄高，我恋升斗食。岂徒别离悲，更有长太息。"},
{"poem_name": "独秀峰石刻其二", "poem_id": "guilinshanshui_25389", "poem_class": "桂林山水", "poet_dynasty": "宋朝", "poet": "王正功", "poem": "桂林山水甲天下，玉碧罗青意可参。士气未饶军气振，文场端似战场酣。九关虎豹看劲敌，万里鲲鹏伫剧谈。老眼摩挲顿增爽，诸君端是斗之南。"},
{"poem_name": "念奴娇·别离情绪", "poem_id": "zheli_24041", "poem_class": "哲理", "poet_dynasty": "宋朝", "poet": "朱敦儒", "poem": "别离情绪，奈一番好景，一番悲戚。燕语莺啼人乍远，还是他乡寒食。桃李无言，不堪攀折，总是风流客。东君也自，怪人冷淡踪迹。花艳草草春工，酒随花意薄，疏狂何益。除却清风并皓月，脉脉此情谁识。料得文君，重帘不卷，且等间消息。不如归去，受他真个怜惜。"},
{"poem_name": "酬微之开拆新楼初毕相报末联见戏之作", "poem_id": "xuexi_9003", "poem_class": "学习", "poet_dynasty": "唐朝", "poet": "白居易", "poem": "海山郁郁石棱棱，新豁高居正好登。南临赡部三千界，东对蓬宫十二层。报我楼成秋望月，把君诗读夜回灯。无妨却有他心眼，妆点亭台即不能。"},
{"poem_name": "立秋", "poem_id": "liqiu_36254", "poem_class": "立秋", "poet_dynasty": "宋朝", "poet": "刘翰", "poem": "乳鸦啼散玉屏空，一枕新凉一扇风。睡起秋色无觅处，满阶梧桐月明中。"},
{"poem_name": "冬夜读书示子聿", "poem_id": "xuexi_1420", "poem_class": "学习", "poet_dynasty": "宋朝", "poet": "陆游", "poem": "古人学问无遗力，少壮工夫老始成。纸上得来终觉浅，绝知此事要躬行。"},
{"poem_name": "题湖北唐宪桂林义学", "poem_id": "guilinshanshui_67694", "poem_class": "桂林山水", "poet_dynasty": "宋朝", "poet": "杨万里", "poem": "梅花五岭八桂林，青罗带绕碧玉簪。祥刑使都两唐裔，亲领诸生到洙泗。七星岩畔筑斋房，独秀峰尖作笔床。买书堆上天中央，海表学子来奔忙。中州淑气无间断，南斗文星方炳焕。君不见日南姜相曲江张，万古清风裂云汉。"},
{"poem_name": "劝学诗", "poem_id": "xuexi_183606", "poem_class": "学习", "poet_dynasty": "宋朝", "poet": "赵恒", "poem": "富家不用买良田，书中自有千钟粟。安居不用架高堂，书中自有黄金屋。出门莫恨无人随，书中车马多如簇。娶妻莫恨无良媒，书中自有颜如玉。男儿若遂平生志，六经勤向窗前读。"},
{"poem_name": "醉歌·不痴不聋不作翁", "poem_id": "zheli_52148", "poem_class": "哲理", "poet_dynasty": "宋朝", "poet": "陆游", "poem": "不痴不聋不作翁，平生与世马牛风。无材无德痴顽老，尔来对客惟称好。相风使帆第一筹，随风倒柂更何忧。亦不求作佛，亦不愿封侯，亦不须脱裘去换酒，亦不须卖剑来买牛。甲第从渠餍粱肉，貂蝉本自出兜鍪。燮理阴阳岂不好，才得闲管晴雨如鹁鸠。辛苦筑垒拂云祠，不如吟啸风月登高楼。尔作楚舞吾齐讴，身安意适死即休。"},
{"poem_name": "赠升州王使君忠臣", "poem_id": "dahai_4627", "poem_class": "大海", "poet_dynasty": "唐朝", "poet": "李白", "poem": "六代帝王国，三吴佳丽城。贤人当重寄，天子借高名。巨海一边静，长江万里清。应须救赵策，未肯弃侯嬴。"},
{"poem_name": "十五夜与友人对月", "poem_id": "zheli_28225", "poem_class": "哲理", "poet_dynasty": "唐朝", "poet": "张蠙", "poem": "每到月圆思共醉，不宜同醉不成欢。一千二百如轮夜，浮世谁能得尽看。"},
{"poem_name": "闲出", "poem_id": "zheli_8239", "poem_class": "哲理", "poet_dynasty": "唐朝", "poet": "白居易", "poem": "身外无羁束，心中少是非。被花留便住，逢酒醉方归。人事行时少，官曹入日稀。春寒游正好，稳马薄绵衣。"},
{"poem_name": "新成安乐宫", "poem_id": "meinv_10547", "poem_class": "美女", "poet_dynasty": "隋朝", "poet": "陈子良", "poem": "春色照兰宫，秦女坐窗中。柳叶来眉上，桃花落脸红。拂尘开扇匣，卷帐却薰笼。衫薄偏憎日，裙轻更畏风。"},
{"poem_name": "双调·沉醉东风·有所感流水", "poem_id": "dahai_23632", "poem_class": "大海", "poet_dynasty": "元朝", "poet": "周德清", "poem": "有所感流水桃花鳜美，秋风莼菜鲈肥。不共时，皆佳味，几个人知？记得荆公旧日题：何处无鱼羹饭吃？羊续高高挂起，冯驩苦苦伤悲。大海边，长江内，多少渔矶？记得荆公旧日题：何处无鱼羹饭吃？鲲化鹏飞未必，鲤从龙去安知？漏网难，吞钩易，莫过前溪。记得荆公旧日题：何处无鱼羹饭吃？藏剑心肠利已，吞舟度量容谁？棹月归，邀云醉，缩项鳊肥。记得荆公旧日题：何处无鱼羹饭吃？"},
{"poem_name": "渔歌子·柳如眉", "poem_id": "meinv_43573", "poem_class": "美女", "poet_dynasty": "五代", "poet": "魏承班", "poem": "柳如眉，云似发，鲛绡雾縠笼香雪。梦魂惊，钟漏歇，窗外晓莺残月。几多情，无处说，落花飞絮清明节。少年郎，容易别，一去音书断绝。"},
{"poem_name": "神女赋", "poem_id": "meinv_44", "poem_class": "美女", "poet_dynasty": "春秋战国", "poet": "宋玉", "poem": "楚襄王与宋玉游于云梦之浦，使玉赋高唐之事。其夜玉寝，果梦与神女遇，其状甚丽，玉异之。明日，以白王。王曰：“其梦若何？”玉对曰：“晡夕之后，精神恍忽，若有所喜，纷纷扰扰，未知何意？目色仿佛，乍若有记：见一妇人，状甚奇异。寐而梦之，寤不自识；罔兮不乐，怅然失志。于是抚心定气，复见所梦。”王曰：“状何如也？”玉曰：“茂矣美矣，诸好备矣。盛矣丽矣，难测究矣。上古既无，世所未见，瑰姿玮态，不可胜赞。其始来也，耀乎若白日初出照屋梁；其少进也，皎若明月舒其光。须臾之间，美貌横生：晔兮如华，温乎如莹。五色并驰，不可殚形。详而视之，夺人目精。其盛饰也，则罗纨绮绩盛文章，极服妙采照万方。振绣衣，被袿裳，秾不短，纤不长，步裔裔兮曜殿堂，忽兮改容，婉若游龙乘云翔。嫷(tuǒ)披服，侻薄装，沐兰泽，含若芳。性合适，宜侍旁，顺序卑，调心肠。”王曰：“若此盛矣，试为寡人赋之。”玉曰：“唯唯。”夫何神女之姣丽兮，含阴阳之渥饰。披华藻之可好兮，若翡翠之奋翼。其象无双，其美无极；毛嫱鄣袂，不足程式；西施掩面，比之无色。近之既妖，远之有望，骨法多奇，应君之相，视之盈目，孰者克尚。私心独悦，乐之无量；交希恩疏，不可尽畅。他人莫睹，王览其状。其状峨峨，何可极言。貌丰盈以庄姝兮，苞温润之玉颜。眸子炯其精朗兮，瞭多美而可视。眉联娟以蛾扬兮，朱唇的其若丹。素质干之醲实兮，志解泰而体闲。既姽婳于幽静兮，又婆娑乎人间。宜高殿以广意兮，翼故纵而绰宽。动雾以徐步兮，拂声之珊珊。望余帷而延视兮，若流波之将澜。奋长袖以正衽兮，立踯躅而不安。澹清静其愔嫕兮，性沉详而不烦。时容与以微动兮，志未可乎得原。意似近而既远兮，若将来而复旋。褰(qiān)余而请御兮，愿尽心之。怀贞亮之清兮，卒与我兮相难。陈嘉辞而云对兮，吐芬芳其若兰。精交接以来往兮，心凯康以乐欢。神独亨而未结兮，魂茕茕以无端。含然诺其不分兮，扬音而哀叹！薄怒以自持兮，曾不可乎犯干。于是摇佩饰，鸣玉鸾；奁衣服，敛容颜；顾女师，命太傅。欢情未接，将辞而去；迁延引身，不可亲附。似逝未行，中若相首；目略微眄(miǎn)，精采相授。志态横出，不可胜记。意离未绝，神心怖覆；礼不遑讫，辞不及究；愿假须臾，神女称遽(jù)。徊肠伤气，颠倒失据，黯然而暝，忽不知处。情独私怀，谁者可语？惆怅垂涕，求之至曙。"},
{"poem_name": "飞龙引二首·其一", "poem_id": "meinv_4262", "poem_class": "美女", "poet_dynasty": "唐朝", "poet": "李白", "poem": "黄帝铸鼎于荆山，炼丹砂。丹砂成黄金，骑龙飞上太清家，云愁海思令人嗟。宫中彩女颜如花，飘然挥手凌紫霞，从风纵体登鸾车。登鸾车，侍轩辕，遨游青天中，其乐不可言。"},
{"poem_name": "美女篇", "poem_id": "meinv_10523", "poem_class": "美女", "poet_dynasty": "三国", "poet": "曹植", "poem": "美女妖且闲，采桑歧路间。柔条纷冉冉，叶落何翩翩。攘袖见素手，皓腕约金环。头上金爵钗，腰佩翠琅玕。明珠交玉体，珊瑚间木难。罗衣何飘飘，轻裾随风还。顾盼遗光彩，长啸气若兰。行徒用息驾，休者以忘餐。借问女安居，乃在城南端。青楼临大路，高门结重关。容华耀朝日，谁不希令颜？媒氏何所营？玉帛不时安。佳人慕高义，求贤良独难。众人徒嗷嗷，安知彼所观？盛年处房室，中夜起长叹。"},
{"poem_name": "好事近·七月十三日夜登万花川谷望月作", "poem_id": "zhuzi_10497", "poem_class": "竹子", "poet_dynasty": "宋朝", "poet": "杨万里", "poem": "月未到诚斋，先到万花川谷。不是诚斋无月，隔一林修竹。如今才是十三夜，月色已如玉。未是秋光奇绝，看十五十六。"},
{"poem_name": "临江仙·南齐天子宠婵娟", "poem_id": "meinv_36590", "poem_class": "美女", "poet_dynasty": "五代", "poet": "毛熙震", "poem": "南齐天子宠婵娟，六宫罗绮三千。潘妃娇艳独芳妍。椒房兰洞，云雨降神仙。纵态迷欢心不足，风流可惜当年。纤腰婉约步金莲。妖君倾国，犹自至今传。"},
{"poem_name": "荷叶杯·绝代佳人难得", "poem_id": "meinv_2616", "poem_class": "美女", "poet_dynasty": "唐朝", "poet": "韦庄", "poem": "绝代佳人难得，倾国，花下见无期。一双愁黛远山眉，不忍更思惟。闲掩翠屏金凤，残梦，罗幕画堂空。碧天无路信难通，惆怅旧房拢。"},
{"poem_name": "爱竹歌", "poem_id": "zhuzi_58565", "poem_class": "竹子", "poet_dynasty": "宋朝", "poet": "郑思肖", "poem": "此君气节极伟特，令人爱之舍不得。遍造山水有竹处，不问主人识不识。朝朝暮暮看不足，感得碧光透双目。一旦心空忽归去，挺身特立化为玉。"},
{"poem_name": "姑孰十咏·慈姥竹", "poem_id": "zhuzi_4677", "poem_class": "竹子", "poet_dynasty": "唐朝", "poet": "李白", "poem": "野竹攒石生，含烟映江岛。翠色落波深，虚声带寒早。龙吟曾未听，凤曲吹应好。不学蒲柳凋，贞心尝自保。"},
{"poem_name": "咏春笋", "poem_id": "zhuzi_5627", "poem_class": "竹子", "poet_dynasty": "唐朝", "poet": "杜甫", "poem": "无数春笋满林生，柴门密掩断行人。会须上番看成竹，客至从嗔不出迎。"},
{"poem_name": "修竹篇", "poem_id": "zhuzi_229", "poem_class": "竹子", "poet_dynasty": "唐朝", "poet": "陈子昂", "poem": "龙种生南岳，孤翠郁亭亭。峰岭上崇崒，烟雨下微冥。夜间鼯鼠叫，昼聒泉壑声。春风正淡荡，白露已清泠。哀响激金奏，密色滋玉英。岁寒霜雪苦，含彩独青青。岂不厌凝冽？羞比春木荣。春木有荣歇，此节无凋零。始愿与金石，终古保坚贞。不意伶伦子，吹之学凤鸣。遂偶云和瑟，张乐奏天庭。妙曲方千变，《箫韶》亦九成。信蒙雕斲美，常愿事仙灵。驱驰翠虬驾，伊郁紫鸾笙。结交嬴台女，吟弄《升天行》。携手登白日，远游戏赤城。低昂玄鹤舞，断续彩云生。永随众仙去，三山游玉京。"},
{"poem_name": "浣溪沙·种松竹未成", "poem_id": "zhuzi_2035", "poem_class": "竹子", "poet_dynasty": "宋朝", "poet": "辛弃疾", "poem": "草木於人也作疏。秋来咫尺共荣枯。空山晚翠孰华余。孤竹君穷犹抱节，赤松子嫩已生须。主人相爱肯留无。"},
{"poem_name": "竹十一首", "poem_id": "zhuzi_15300", "poem_class": "竹子", "poet_dynasty": "唐朝", "poet": "陈陶", "poem": "不厌东溪绿玉君，天坛双凤有时闻。一峰晓似朝仙处，青节森森倚绛云。万枝朝露学潇湘，杳霭孤亭白石凉。谁道乖龙不得雨，春雷入地马鞭狂。啸入新篁一里行，万竿如瓮锁龙泓。惊巢翡翠无寻处，闲倚云根刻姓名。青岚帚亚思吾祖，绿润偏多忆蔡邕。长听南园风雨夜，恐生鳞甲尽为龙。迸玉闲抽上钓矶，翠苗番次脱霞衣。山童泥乞青骢马，骑过春泉掣手飞。须题内史琅玕坞，几醉山阳瑟瑟村。剩养万茎将扫俗，莫教凡鸟闹云门。一溪云母间灵花，似到封侯逸士家。谁识雌雄九成律，子乔丹井在深涯。燕燕雏时紫米香，野溪羞色过东墙。诸儿莫拗成蹊笋，从结高笼养凤凰。一节呼龙万里秋，数茎垂海六鳌愁。更须瀑布峰前种，云里阑干过子猷。丘壑谁堪话碧鲜，静寻春谱认婵娟。会当小杀青瑶简，图写龟鱼把上天。玄圃千春闭玉丛，湛阳一祖碧云空。不须骚屑愁江岛，今日南枝在国风。"},
{"poem_name": "山宫观瀑", "poem_id": "pubu_311377", "poem_class": "瀑布", "poet_dynasty": "元朝", "poet": "李孝光", "poem": "山宫寺前瀑布流，直下千尺垂林丘。山僧无灯静欲死，夜气如月空中浮。黄河昆崙何壮哉，鬼神牵挽天下来。先生藜杖来照影，白发千尺空崔巍。"},
{"poem_name": "水仙子·咏竹", "poem_id": "zhuzi_207434", "poem_class": "竹子", "poet_dynasty": "元朝", "poet": "马谦斋", "poem": "贞姿不受雪霜侵，直节亭亭易见心。渭川风雨清吟枕，花开时有凤寻。文湖州是个知音。春日临风醉，秋霄对月吟。舞闲阶碎影筛金。"},
{"poem_name": "庭竹", "poem_id": "zhuzi_3338", "poem_class": "竹子", "poet_dynasty": "唐朝", "poet": "刘禹锡", "poem": "露涤铅粉节，风摇青玉枝。依依似君子，无地不相宜。"},
{"poem_name": "灵谷山", "poem_id": "pubu_301972", "poem_class": "瀑布", "poet_dynasty": "宋朝", "poet": "曾季貍", "poem": "旧闻伯子记，已得灵谷名。隐然望此州，奇胜称山灵。悬崖泻瀑布，如高屋建瓴。乔松数十丈，下有千岁苓。仄足行鸟道，势欲抟青冥。仙事虽渺茫，幽讨未忘情。高秋八月后，择胜来经行。黄冠两三人，淡然亦忘形。烟霞到几席，爽气来户庭。瘦笻閒指点，老瓦同注倾。惭非换鹅手，不敢临黄庭。或可联石鼎，未秘让弥明。重阳无十日，黄菊渐向荣。佳哉此天气，一笑未易营。但愿脚力健，年年此寻盟。"},
{"poem_name": "红绣鞋·天台瀑布寺", "poem_id": "pubu_798", "poem_class": "瀑布", "poet_dynasty": "元朝", "poet": "张可久", "poem": "绝顶峰攒雪剑，悬崖水挂冰帘。倚树哀猿弄云尖。血华啼杜宇，阴洞吼飞廉。比人心，山未险。"},
{"poem_name": "至东天目之第四亭观瀑布", "poem_id": "pubu_240089", "poem_class": "瀑布", "poet_dynasty": "明朝", "poet": "徐渭", "poem": "渴后遥观瀑布飞，游人烟火绕青藜。赤龙一揽华池水，不觉莲抽十丈泥。"},
{"poem_name": "送元本忠北上", "poem_id": "pubu_184578", "poem_class": "瀑布", "poet_dynasty": "元朝", "poet": "王冕", "poem": "天台有奇观，方广石梁悬断岸。青天倒泻瀑布寒，五百大士皆顽汉。道人一出初无心，手翻贝叶开珠林。十载湖山玩清淡，白云流水松风琴。金策飞来镜湖月，大禹山前看禹穴。玉麈横挥檐葡香，石台花雨如飞雪。千山奇怪总笔底，妙语写出山骨髓。岩泉一勺不足留，梦魂飞渡鱼龙海。皇州三月花柳辉，江南此时茶笋肥。君行已随心所向，不嫌杜宇啼春归。玉堂故人知我有，问信向君应合手。为言百事不能为，旧时黑须今白首。"},
{"poem_name": "次泾毕渡小憩山寺", "poem_id": "pubu_336196", "poem_class": "瀑布", "poet_dynasty": "明朝", "poet": "田登", "poem": "霏霏烟雨促寒旌，野寺柴关暂息征。石洞坐苔僧补衲，沧浪伫马客湔缨。㳙㳙瀑布分空翠，寂寂归鸿唳晚晴。更上高原回首望，痴客宿雾两山平。"},
{"poem_name": "栖真观", "poem_id": "pubu_114334", "poem_class": "瀑布", "poet_dynasty": "宋朝", "poet": "白玉蟾", "poem": "鞭雷斩孽震南昌，拔宅升天谒玉皇。西岭双枫南瀑布，自言曾识许旌阳。"},
{"poem_name": "双寿图歌为叚翁作", "poem_id": "pubu_246489", "poem_class": "瀑布", "poet_dynasty": "明朝", "poet": "唐顺之", "poem": "是谁写此大椿树，爪牙缩张相攫吞。轮菌偃蹇据绝壁，气凌万木皆儿孙。似鼻似口挺奇干，半枯半嫩蟠灵根。千年神物照魑魅，满山精怪争崩奔。树上悬泉始一线，飞洒树里成千片。匡庐瀑布不可寻，忽向今朝眼中见。立石复似五老峰，云气模糊露头面。可怜此树与云石，苍然一色谁能辨。石间异草何其多，紫芝伏兔森交罗。仙萱自是百草长，绯葩翠叶呈婀娜。上承老树赖嘉荫，亦如松柏挂女萝。萧然相伴岁月晚，长养齐沾雨露和。吾乡叚翁住东郭，夫妻七十鬓未秃。翁家犹子擅丹青，手挥绢素为翁祝。一枝一茎亦有情，五百春秋递相续。请翁披图应自笑，形固可使如槁木。"},
{"poem_name": "漫兴", "poem_id": "pubu_343766", "poem_class": "瀑布", "poet_dynasty": "明朝", "poet": "雪江秀公", "poem": "落日千峰拄杖前，古苔长拟隐居篇。颍滨定有箕山月，庐岳时看瀑布泉。小阁梅花迎老眼，残书白发卧高天。圣朝有道忧今少，药饵烟霞且岁年。"},
{"poem_name": "咏小瀑布", "poem_id": "pubu_20315", "poem_class": "瀑布", "poet_dynasty": "唐朝", "poet": "皎然", "poem": "瀑布小更奇，潺湲二三尺。细脉穿乱沙，丛声咽危石。初因智者赏，果会幽人迹。不向定中闻，那知我心寂。"},
{"poem_name": "中吕·普天乐·吴江八景·垂虹夜月", "poem_id": "pubu_23321", "poem_class": "瀑布", "poet_dynasty": "元朝", "poet": "徐再思", "poem": "玉华寒，冰壶冻。云间玉免，水面苍龙。酒一樽，琴三弄。唤起凌波仙人梦，倚阑干满面天风。楼台远近，乾坤表里，江汉西东。　太湖春波　　碧琼纹，玻璃。离情汲汲，潭影悠悠。古渡头，长桥右。一片青风吹皱，洗桃花昨夜新愁。浮沉锦鳞，高低紫燕，远近白鸥。　龙庙甘泉　　养萍实，分桃浪。源通虎跑，味胜蜂糖。可煮茶，堪供酿。第四桥边冰轮上，浸一泓碧玉流香。香消酒容，芳腴齿牙，冷渗诗肠。　洞庭白云　　变阴晴，乘鸾凤。西山暮色，东岳奇峰。可自怡，难持送。舒卷无心为时用，庆风雷际会从龙。襄王梦里，高僧屋内，彦敬图中。　前村远帆　　远村西，夕阳外。倒悬一片，瀑布飞来。万里程，三州界。走羽流星迎风快，把湖光山色分开。飞鲸涌绿，墙乌点墨，江鸟逾白。　雪滩晚钓　　水痕收，平沙冻。千山落日，一线西风。箬帽偏，冰蓑重。待遇当年非熊梦，古溪边老了渔翁。得鱼贯柳，呼童唤酒，醉倚孤篷。　华岩晚钟　　斗杓低，潮音应。菩提玉杵，金声。蝶梦惊，龙神听。夜坐高僧回禅定，诵琅函九九残经。谯楼鼓歇，兰舟缆解，茅店鸡鸣。　西山夕照　　晚云收，夕阳挂。一川枫叶，两岸芦花。鸥鹭栖，牛羊下。万顷波光天图画，水晶宫冷浸红霞。凝烟暮景，转晖老树，背影昏鸦。"},
{"poem_name": "至后一日枕上作", "poem_id": "dongzhi_315074", "poem_class": "冬至", "poet_dynasty": "明朝", "poet": "潘希曾", "poem": "冬至初交夜正长，短篷岑寂此何乡。不眠苦被诗魔搅，多病翻嫌酒思狂。独犬寥寥村隔水，惊鸿渺渺月如霜。经年不作趋朝梦，拥被犹怜马上忙。"},
{"poem_name": "重阳见菊占冬晴上熟", "poem_id": "dongzhi_42705", "poem_class": "冬至", "poet_dynasty": "元朝", "poet": "仇远", "poem": "满城风日酿轻霜，昨夜东篱菊尽黄。正月自非添一闰，此花安得及重阳。新鸿远到愁无信，螃蟹中虚怕有芒。浊酒醒来闻吉语，晴过冬至兆丰穰。"},
{"poem_name": "书通济僧壁", "poem_id": "dongzhi_264840", "poem_class": "冬至", "poet_dynasty": "宋朝", "poet": "陈舜俞", "poem": "丹包赤实破苍颜，冬至都无十日闲。剩选黄柑留过客，天寒谁肯更寻山。"},
{"poem_name": "冬至日独游吉祥寺", "poem_id": "dongzhi_2452", "poem_class": "冬至", "poet_dynasty": "宋朝", "poet": "苏轼", "poem": "井底微阳回未回，萧萧寒雨湿枯荄。何人更似苏夫子，不是花时肯独来。"},
{"poem_name": "钱唐永昌", "poem_id": "dongzhi_193473", "poem_class": "冬至", "poet_dynasty": "唐朝", "poet": "崔日用", "poem": "洛阳桴鼓今不鸣，朝野咸推重太平。冬至冰霜俱怨别，春来花鸟若为情。"},
{"poem_name": "辛酉冬至", "poem_id": "dongzhi_2451", "poem_class": "冬至", "poet_dynasty": "宋朝", "poet": "陆游", "poem": "今日日南至，吾门方寂然。家贫轻过节，身老怯增年。毕祭皆扶拜，分盘独早眠。惟应探春梦，已绕镜湖边。"},
{"poem_name": "南浦别", "poem_id": "songbie_99", "poem_class": "送别", "poet_dynasty": "唐朝", "poet": "白居易", "poem": "南浦凄凄别，西风袅袅秋。一看肠一断，好去莫回头。"},
{"poem_name": "春送僧", "poem_id": "songbie_28911", "poem_class": "送别", "poet_dynasty": "唐朝", "poet": "贯休", "poem": "蜀魄关关花雨深，送师冲雨到江浔。 不能更折江头柳，自有青青松柏心。"},
{"poem_name": "送崔子还京", "poem_id": "songbie_2259", "poem_class": "送别", "poet_dynasty": "唐朝", "poet": "岑参", "poem": "匹马西从天外归，扬鞭只共鸟争飞。送君九月交河北，雪里题诗泪满衣。"},
{"poem_name": "别滁", "poem_id": "songbie_15010", "poem_class": "送别", "poet_dynasty": "宋朝", "poet": "欧阳修", "poem": "花光浓烂柳轻明，酌酒花前送我行。我亦且如常日醉，莫教弦管作离声。"},
{"poem_name": "送增田涉君归国", "poem_id": "songbie_183641", "poem_class": "送别", "poet_dynasty": "近现代", "poet": "鲁迅", "poem": "扶桑正是秋光好，枫叶如丹照嫩寒。却折垂杨送归客，心随东棹忆华年。"},
{"poem_name": "送桂阳孝廉", "poem_id": "songbie_11359", "poem_class": "送别", "poet_dynasty": "唐朝", "poet": "高适", "poem": "桂阳年少西入秦，数经甲科犹白身。即今江海一归客，他日云霄万里人。"},
{"poem_name": "送人东游", "poem_id": "songbie_627", "poem_class": "送别", "poet_dynasty": "唐朝", "poet": "温庭筠", "poem": "荒戍落黄叶，浩然离故关。高风汉阳渡，初日郢门山。江上几人在，天涯孤棹还。何当重相见？樽酒慰离颜。"},
{"poem_name": "戏为六绝句·其二", "poem_id": "zheli_5610", "poem_class": "哲理", "poet_dynasty": "唐朝", "poet": "杜甫", "poem": "王杨卢骆当时体，轻薄为文哂未休。尔曹身与名俱灭，不废江河万古流。"},
{"poem_name": "悲歌行", "poem_id": "zheli_269", "poem_class": "哲理", "poet_dynasty": "唐朝", "poet": "李白", "poem": "悲来乎，悲来乎。主人有酒且莫斟，听我一曲悲来吟。悲来不吟还不笑，天下无人知我心。君有数斗酒，我有三尺琴。琴鸣酒乐两相得，一杯不啻千钧金。悲来乎，悲来乎。天虽长，地虽久，金玉满堂应不守。富贵百年能几何，死生一度人皆有。孤猿坐啼坟上月，且须一尽杯中酒。悲来乎，悲来乎。凤凰不至河无图，微子去之箕子奴。汉帝不忆李将军，楚王放却屈大夫。悲来乎，悲来乎。秦家李斯早追悔，虚名拨向身之外。范子何曾爱五湖，功成名遂身自退。剑是一夫用，书能知姓名。惠施不肯干万乘，卜式未必穷一经。还须黑头取方伯，莫谩白首为儒生。"},
{"poem_name": "酬黎居士淅川作", "poem_id": "zheli_9875", "poem_class": "哲理", "poet_dynasty": "唐朝", "poet": "王维", "poem": "侬家真个去，公定随侬否。著处是莲花，无心变杨柳。松龛藏药裹，石唇安茶臼。气味当共知，那能不携手。"},
{"poem_name": "江上吟", "poem_id": "zheli_456", "poem_class": "哲理", "poet_dynasty": "唐朝", "poet": "李白", "poem": "木兰之枻沙棠舟，玉箫金管坐两头。美酒樽中置千斛，载妓随波任去留。仙人有待乘黄鹤，海客无心随白鸥。屈平辞赋悬日月，楚王台榭空山丘。兴酣落笔摇五岳，诗成笑傲凌沧洲。功名富贵若长在，汉水亦应西北流。"},
{"poem_name": "风赋", "poem_id": "zheli_46", "poem_class": "哲理", "poet_dynasty": "春秋战国", "poet": "宋玉", "poem": "楚襄王游于兰台之宫，宋玉景差侍。有风飒然而至，王乃披襟而当之，曰：“快哉此风！寡人所与庶人共者邪？”宋玉对曰：“此独大王之风耳，庶人安得而共之！”王曰：“夫风者，天地之气，溥畅而至，不择贵贱高下而加焉。今子独以为寡人之风，岂有说乎？”宋玉对曰：“臣闻于师：枳句来巢，空穴来风。其所托者然，则风气殊焉。”王曰：“夫风始安生哉？”宋玉对曰：“夫风生于地，起于青苹之末。侵淫溪谷，盛怒于土囊之口。缘太山之阿，舞于松柏之下，飘忽淜滂，激飏熛怒。耾耾雷声，回穴错迕。蹶石伐木，梢杀林莽。至其将衰也，被丽披离，冲孔动楗，眴焕粲烂，离散转移。故其清凉雄风，则飘举升降。乘凌高城，入于深宫。抵华叶而振气，徘徊于桂椒之间，翱翔于激水之上。将击芙蓉之精。猎蕙草，离秦衡，概新夷，被荑杨，回穴冲陵，萧条众芳。然后徜徉中庭，北上玉堂，跻于罗幢，经于洞房，乃得为大王之风也。故其风中人状，直惨凄惏栗，清凉增欷。清清泠泠，愈病析酲，发明耳目，宁体便人。此所谓大王之雄风也。”王曰：“善哉论事！夫庶人之风，岂可闻乎？”宋玉对曰：“夫庶人之风，塕然起于穷巷之间，堀堁扬尘，勃郁烦冤，冲孔袭门。动沙堁，吹死灰，骇溷浊，扬腐余，邪薄入瓮牖，至于室庐。故其风中人状，直憞溷郁邑，殴温致湿，中心惨怛，生病造热。中唇为胗，得目为篾，啖齰嗽获，死生不卒。此所谓庶人之雌风也。”"},
{"poem_name": "嫦娥", "poem_id": "shanggan_124", "poem_class": "伤感", "poet_dynasty": "唐朝", "poet": "李商隐", "poem": "云母屏风烛影深，长河渐落晓星沉。嫦娥应悔偷灵药，碧海青天夜夜心。"},
{"poem_name": "渡江云·山空天入海", "poem_id": "dahai_1736", "poem_class": "大海", "poet_dynasty": "宋朝", "poet": "张炎", "poem": "山空天入海，倚楼望极，风急暮潮初。一帘鸠外雨，几处闲田，隔水动春锄。新烟禁柳，想如今、绿到西湖。犹记得、当年深隐，门掩两三株。愁余。荒洲古溆，断梗疏萍，更漂流何处？空自觉、围羞带减，影怯灯孤。常疑即见桃花面，甚近来、翻笑无书？书纵远，如何梦也无？"},
{"poem_name": "送顿起", "poem_id": "dahai_10055", "poem_class": "大海", "poet_dynasty": "宋朝", "poet": "苏轼", "poem": "客路相逢难，为乐常不足。临行挽衫袖，更尝折残菊。酒阑不忍去，共接一寸烛。留君终无穷，归驾不免促。岱宗已在眼，一往继前躅。佳人亦何念，凄断阳关曲。天门四十里，夜看扶桑浴。回头望彭城，大海浮一粟。故人在其下，尘土相豗蹴。惟有黄楼诗，千古配淇澳。"},
{"poem_name": "十六字令", "poem_id": "dahai_1261", "poem_class": "大海", "poet_dynasty": "近现代", "poet": "毛泽东", "poem": "其一：山，快马加鞭未下鞍。惊回首，离天三尺三。其二：山，倒海翻江卷巨澜。奔腾急，万马战犹酣。其三：山，刺破青天锷未残。天欲堕，赖以拄其间。"},
{"poem_name": "病客吟", "poem_id": "dahai_7245", "poem_class": "大海", "poet_dynasty": "唐朝", "poet": "孟郊", "poem": "主人夜呻吟，皆入妻子心。客子昼呻吟，徒为虫鸟音。妻子手中病，愁思不复深。僮仆手中病，忧危独难任。丈夫久漂泊，神气自然沉。况于滞疾中，何人免嘘eS.大海亦有涯，高山亦有岑。沉忧独无极，尘泪互盈襟。"},
{"poem_name": "海", "poem_id": "dahai_25184", "poem_class": "大海", "poet_dynasty": "唐朝", "poet": "李峤", "poem": "习坎疏丹壑，朝宗合紫微。三山巨鳌涌，万里大鹏飞。楼写春云色，珠含明月辉。会因添雾露，方逐众川归。"},
{"poem_name": "寄崔纯亮", "poem_id": "dahai_7129", "poem_class": "大海", "poet_dynasty": "唐朝", "poet": "孟郊", "poem": "百川有馀水，大海无满波。器量各相悬，贤愚不同科。群辩有姿语，众欢无行歌。唯馀洛阳子，郁郁恨常多。时读过秦篇，为君涕滂沱。"},
{"poem_name": "古兴", "poem_id": "dahai_21840", "poem_class": "大海", "poet_dynasty": "唐朝", "poet": "权德舆", "poem": "月中有桂树，无翼难上天。海底有龙珠，下隔万丈渊。人生大限虽百岁，就中三十称一世。晦明乌兔相推迁，雪霜渐到双鬓边。沉忧戚戚多浩叹，不得如意居太半。一气暂聚常恐散，黄河清兮白石烂。"},
{"poem_name": "题白石莲花寄楚公", "poem_id": "dahai_5012", "poem_class": "大海", "poet_dynasty": "唐朝", "poet": "李商隐", "poem": "白石莲花谁所共，六时长捧佛前灯。空庭苔藓饶霜露，时梦西山老病僧。大海龙宫无限地，诸天雁塔几多层。漫夸鹙子真罗汉，不会牛车是上乘。"},
{"poem_name": "义副寺求", "poem_id": "dahai_285405", "poem_class": "大海", "poet_dynasty": "宋朝", "poet": "释坚璧", "poem": "拈却义，除却法，过现未来，不消一劄。大海波腾河四流，激湍衮衮吞三峡。须弥山王拊掌笑，江神河神俱{左足右孛}跳。留得珊瑚对月过时，九曲明珠无孔窍。"},
{"poem_name": "佳人", "poem_id": "meinv_279", "poem_class": "美女", "poet_dynasty": "唐朝", "poet": "杜甫", "poem": "绝代有佳人，幽居在空谷。自云良家女，零落依草木。关中昔丧乱，兄弟遭杀戮。官高何足论，不得收骨肉。世情恶衰歇，万事随转烛。夫婿轻薄儿，新人美如玉。合昏尚知时，鸳鸯不独宿。但见新人笑，那闻旧人哭。在山泉水清，出山泉水浊。侍婢卖珠回，牵萝补茅屋。摘花不插发，采柏动盈掬。天寒翠袖薄，日暮倚修竹。"},
{"poem_name": "怨情", "poem_id": "meinv_388", "poem_class": "美女", "poet_dynasty": "唐朝", "poet": "李白", "poem": "怨情美人卷珠帘，深坐颦蛾眉。但见泪痕湿，不知心恨谁。怨情新人如花虽可宠，故人似玉由来重。花性飘扬不自持，玉心皎洁终不移。故人昔新今尚故，还见新人有故时。请看陈后黄金屋，寂寂珠帘生网丝。"},
{"poem_name": "李延年歌", "poem_id": "meinv_29453", "poem_class": "美女", "poet_dynasty": "汉朝", "poet": "李延年", "poem": "北方有佳人，绝世而独立。一顾倾人城，再顾倾人国。宁不知倾城与倾国？佳人难再得。"},
{"poem_name": "赠李营丘", "poem_id": "pubu_280126", "poem_class": "瀑布", "poet_dynasty": "宋朝", "poet": "刘鳌", "poem": "六幅冰绡挂翠庭，危峰叠嶂斗峥嵘。却因一夜芭蕉雨，疑是岩前瀑布声。"},
{"poem_name": "新林浦阻风寄友人", "poem_id": "dahai_4770", "poem_class": "大海", "poet_dynasty": "唐朝", "poet": "李白", "poem": "潮水定可信，天风难与期。清晨西北转，薄暮东南吹。以此难挂席，佳期益相思。海月破圆影，菰蒋生绿池。昨日北湖梅，开花已满枝。今朝东门柳，夹道垂青丝。岁物忽如此，我来定几时。纷纷江上雪，草草客中悲。明发新林浦，空吟谢脁诗。"},
{"poem_name": "宁国院", "poem_id": "pubu_286528", "poem_class": "瀑布", "poet_dynasty": "宋朝", "poet": "乌允卿", "poem": "精舍萧然绝世尘，登临渐觉爽精神。庭连翠岛松篁暗，沼接清流瀑布新。高洁白云长作侣，幽间明月每为亲。开窗更有消烦景，猿鹤无机解伴人。"},
{"poem_name": "题丘氏平原十景图", "poem_id": "pubu_233954", "poem_class": "瀑布", "poet_dynasty": "明朝", "poet": "杨士奇", "poem": "昔年过东昌，游平原，望玉山。万松夹径鸣珊珊，翠屏叠出青冥閒。石豅瀑布飞秋雨，彷佛龙吟井江暮。东陂流泉清我心，尽日徘徊不能去。仙人夜半西极来，□云灿烂红莲开。邀我□□万寿之宫里，酌以沆瀣青瑶杯。隆山鸣钟促天曙，欢言未竟东西去。扁舟来往不复寻，江中遥望空云岑。湖塘月色今何似，岁晏黄原飞雪深。之子幽居有清赏，展卷那堪动遐想。到家还过仰山祠，刻我题诗青石上。"},
{"poem_name": "送奭上人抄化", "poem_id": "pubu_227317", "poem_class": "瀑布", "poet_dynasty": "宋朝", "poet": "赵师秀", "poem": "冒寒独向何方去，为建灵山阁未能。诗卷带呈看疏客，药炉留借共房僧。夕阳岸上行枯叶，瀑布岩前听拆冰。事到有缘随处应，回来金碧入云层。"},
{"poem_name": "和段校书冬夕寄题庐山", "poem_id": "pubu_61854", "poem_class": "瀑布", "poet_dynasty": "唐朝", "poet": "刘得仁", "poem": "名高身未到，此恨蓄多时。是夕吟因话，他年必去随。尝闻庐岳顶，半入楚江湄。几处悬崖上，千寻瀑布垂。炉峰松淅沥，湓浦柳参差。日色连湖白，钟声拂浪迟。烟梯缘薜荔，岳寺步欹危。地本饶灵草，林曾出祖师。石楼霞耀壁，猿树鹤分枝。细径萦岩末，高窗见海涯。嵌空寒更极，寂寞夜尤思。阴谷冰埋术，仙田雪覆芝。乱泉禅客濑，异迹逸人知。藓室新开灶，柽潭未了棋。如何遂闲放，长得在希夷。空务渔樵事，方无道路悲。谢公台尚在，陶令柳潜衰。尘外难相许，人间贵迹遗。虽怀丹桂影，不忘白云期。仁者终携手，今朝预赋诗。"},
{"poem_name": "赠处州段郎中", "poem_id": "pubu_30458", "poem_class": "瀑布", "poet_dynasty": "唐朝", "poet": "方干", "poem": "幸见仙才领郡初，郡城孤峭似仙居。杉萝色里游亭榭，瀑布声中阅簿书。德重自将天子合，情高元与世人疏。寒潭是处清连底，宾席何心望食鱼。"},
{"poem_name": "张洞纪游用万弘德上舍韵", "poem_id": "pubu_321861", "poem_class": "瀑布", "poet_dynasty": "明朝", "poet": "杭淮", "poem": "重游名山三月暮，杂花洞口春溟濛。扪萝累足入地底，逸思飘然凌太空。举头颠厓若覆盖，琼脂玉乳悬玲珑。危台百尺俯幽奥，疑与玄圃沧溟通。中有石笋起撑突，傍觉巨象驮蒙茸。烟云氤氲不出户，时有石燕飞空中。蟠拿又如伏虎豹，踊跃或似舞蛟龙。千态万状接不暇，吐舌骇此造化工。眼无庐山瀑布泉，暗滴石上时淙淙。把炬搜奇更深入，日午重关掩曈昽。手抚石床蹴丹田，恍闻玉女歌仙童。丹田芝荒石床冷，至今修鍊留遗踪。世上三十六洞天，不知谁者似张公。吾生足迹半天下，空闻海上有方蓬。"},
{"poem_name": "过缙云县", "poem_id": "pubu_375230", "poem_class": "瀑布", "poet_dynasty": "清朝", "poet": "周长发", "poem": "瀑布洒面吹凉风，乱山一线通人踪。低头偏仄入崖谷，惟见峡猿石鼠叫号腾掷攀虬松。嶂回涧绝十步九顾疑无路，浮岚杳霭春濛濛。劈开县门两扇窄，疑是鬼"},
{"poem_name": "题陈宗渊画", "poem_id": "pubu_323688", "poem_class": "瀑布", "poet_dynasty": "明朝", "poet": "胡俨", "poem": "瀑布落云端，松杉六月寒。携琴曾有约，涉涧不辞难。野水无人渡，青山独坐看。此中多逸兴，投老儗盘桓。"},
{"poem_name": "三十五年八月十二日，夜宿天池上灵山道院，不寐有作", "poem_id": "pubu_269287", "poem_class": "瀑布", "poet_dynasty": "近现代", "poet": "于右任", "poem": "飞度天山往复还，今来真是识天颜。云中瀑布冰期雪，月下瑶池雨后山。行远方知骐骥贵，登高那计鬓毛斑。夜深惘惘情难已，万木啼号有病杉。"},
{"poem_name": "摸鱼儿·想先生", "poem_id": "pubu_198289", "poem_class": "瀑布", "poet_dynasty": "宋朝", "poet": "章谦亨", "poem": "想先生、跨鹤归去。依然上界官府。胸中邱壑经营巧，留下午桥别墅。堪爱处。山对起、飞来万马平坡驻。带湖鸥鹭。犹不忍寒盟，时寻门外，一片芰荷浦。秋水观，环绕滔滔瀑布。参天林木奇古。云烟只在阑干角，生出晚来微雨。东道主。爱宾客、梅花烂漫开樽俎。满怀尘土。扫荡已无馀，□□时上，主峤翠瀛语。"},
{"poem_name": "送张无梦归天台", "poem_id": "pubu_275168", "poem_class": "瀑布", "poet_dynasty": "宋朝", "poet": "王从益", "poem": "凤驭去难留，将期汗漫游。入辞丹陛晓，重卧赤城秋。枕畔红霞合，门前瀑布流。龙车款太帝，鹤信寄浮丘。醉引青鸾曲，间披白鹿裘。夜来胡蝶梦，先已到瀛洲。"},
{"poem_name": "山泉", "poem_id": "pubu_172989", "poem_class": "瀑布", "poet_dynasty": "宋朝", "poet": "陈藻", "poem": "山山迸出细泉流，更泻高峰瀑布幽。尽入大溪滩石里，古今翻复几人舟。"},
{"poem_name": "次韵晋卿翰林赠陈秉彝", "poem_id": "pubu_209639", "poem_class": "瀑布", "poet_dynasty": "元朝", "poet": "张雨", "poem": "金华黄太史，出为儒台冠。诗文齐六经，奇古谁敢传。如掇明月珠，妙在九曲穿。而子工笔札，狗监非所荐。挈之登龙门，果获尾时彦。孜孜勤执经，矻矻劳染翰。敏手不暇给，精华且屡换。怜才吾辈事，子乃羞自献。由兹数来往，无事辄相见。湖岭错萦纡，烟霞争变幻。一夕快雨馀，春物已消半。言归天台奥，俄顷语离散。此手不易执，明日柁楼饭。迢迢望白云，瀑布声许悍。赤城跨沧海，朝霞以为岸。倘遇仙者徒，勿易樵牧贱。予衰志求道，千载犹暮旦。老经三百家，一一理残卷。霜毫犯冠箨，墨汁滓衣汗。何功使愿果，尽力输老腕。子书能瘦硬，泪眼秋隼健。唯馀箧中字，照我目光烂。送子望崖返，回目穷海甸。春夕岂不短，反侧移漏箭。才梦金庭游，还逐涛江乱。荐知家庭乐，旭日阴始泮。身扶老人杖，衣忆慈母线。还期当及时，迟子秋水观。栖栖寡俦侣，孤坐至日晏。追步太史作，用以申缱绻。"},
{"poem_name": "药地禅师于青原得一瀑布名曰小三叠泉请予题长句", "poem_id": "pubu_357481", "poem_class": "瀑布", "poet_dynasty": "清朝", "poet": "屈大均", "poem": "闻道青原新瀑布，奔飞绝似匡庐山。匡庐瀑布推三叠，一匡移来烟雾间。大士无心偶开辟，挂出晴川数千尺。说法无烦玉麈挥，日夜雷声喧石壁。康王谷里水帘长，玉镜潭前白练光。昔予散发卧其下，洒面冰花凉复凉。黄岩更比石门好，香山亦有银河倒。天风吹断落彭湖，散作金波千万道。平生最爱是飞泉，处处飞泉弄紫烟。天台雁宕都奇绝，未若青原更可怜。"},
{"poem_name": "题画·其一·抱琴随处觅知音", "poem_id": "pubu_366568", "poem_class": "瀑布", "poet_dynasty": "明朝", "poet": "朱诚泳", "poem": "抱琴随处觅知音，谁识离骚万古心。行到溪山幽绝处，细听瀑布涤烦襟。"},
{"poem_name": "送孙逸人归庐山", "poem_id": "pubu_26497", "poem_class": "瀑布", "poet_dynasty": "唐朝", "poet": "齐己", "poem": "独自担琴鹤，还归瀑布东。逍遥非俗趣，杨柳谩春风。草绕村程绿，花盘石磴红。他时许相觅，五老乱云中。"},
{"poem_name": "桂枝香·姜桐音芳树斋留别", "poem_id": "dongzhi_360195", "poem_class": "冬至", "poet_dynasty": "清朝", "poet": "毛奇龄", "poem": "去冬冬至。刚雪霁梅花，山楼残醉。儿女灯前感叹，宛如梦寐。春来重订王孙约，竟淹留、又攀丛桂。青阳下榻，玄霜解缆，顷刻间事。念晨夕、盘餐并对。更寒雨鸡鸣，暖风花坠。巴里联吟古调，逊君佳细。云门旧誓寻难度，顿阳关、衰柳摇曳。几时还看，宾鸿万里，碧天留字。"},
{"poem_name": "迎銮曲·郊祀元君百礼先", "poem_id": "dongzhi_186762", "poem_class": "冬至", "poet_dynasty": "明朝", "poet": "边贡", "poem": "郊祀元君百礼先，史文虚拟阙今年。小臣曾读三王纪，冬至由来始祭天。"},
{"poem_name": "冬至酬刘使君", "poem_id": "dongzhi_16483", "poem_class": "冬至", "poet_dynasty": "唐朝", "poet": "殷尧藩", "poem": "异乡冬至又今朝，回首家山入梦遥。渐喜一阳从地复，却怜群沴逐冰消。梅含露蕊知迎腊，柳拂宫袍忆候朝。多少故人承宴赏，五云堆里听箫韶。"},
{"poem_name": "腊中作", "poem_id": "dongzhi_260123", "poem_class": "冬至", "poet_dynasty": "五代", "poet": "李中", "poem": "冬至虽云远，浑疑朔漠中。劲风吹大野，密雪翳高空。泉冻如顽石，人藏类蛰虫。豪家应不觉，兽炭满炉红。"},
{"poem_name": "冬至", "poem_id": "dongzhi_2450", "poem_class": "冬至", "poet_dynasty": "唐朝", "poet": "杜甫", "poem": "年年至日长为客，忽忽穷愁泥杀人。江上形容吾独老，天边风俗自相亲。杖藜雪后临丹壑，鸣玉朝来散紫宸。心折此时无一寸，路迷何处见三秦。"},
{"poem_name": "冬至夜", "poem_id": "dongzhi_255032", "poem_class": "冬至", "poet_dynasty": "唐朝", "poet": "白居易", "poem": "老去襟怀常濩落，病来须鬓转苍浪。心灰不及炉中火，鬓雪多于砌下霜。三峡南宾城最远，一年冬至夜偏长。今宵始觉房栊冷，坐索寒衣托孟光。"},
{"poem_name": "辇下曲一百二首，有序·其十二", "poem_id": "dongzhi_351814", "poem_class": "冬至", "poet_dynasty": "元朝", "poet": "张昱", "poem": "授时历进当冬至，太史舁官近御前。御用粉笺题国字，帕黄封上榻西边。"},
{"poem_name": "冬至述怀", "poem_id": "dongzhi_310309", "poem_class": "冬至", "poet_dynasty": "明朝", "poet": "孟洋", "poem": "冬至阳春节气新，孤舟万里泪盈巾。千官鸣佩嵩呼日，九殿垂绅近侍臣。岭外闻猿为逐客，山中驱马避徭人。海天徒抱区区在，稽首焚香望北辰。"},
{"poem_name": "书异", "poem_id": "dongzhi_15871", "poem_class": "冬至", "poet_dynasty": "唐朝", "poet": "元稹", "poem": "孟冬初寒月，渚泽蒲尚青。飘萧北风起，皓雪纷满庭。行过冬至后，冻闭万物零。奔浑驰暴雨，骤鼓轰雷霆。传云不终日，通宵曾莫停。瘴云愁拂地，急溜疑注瓶。汹涌潢潦浊，喷薄鲸鲵腥。跳趫井蛙喜，突兀水怪形。飞蚋奔不死，修蛇蛰再醒。应龙非时出，无乃岁不宁。吾闻阴阳户，启闭各有扃。后时无肃杀，废职乃玄冥。座配五天帝，荐用百品珍。权为祝融夺，神其焉得灵。春秋雷电异，则必书诸经。仲冬雷雨苦，愿省蒙蔽刑。"},
{"poem_name": "皇太后合春帖子六首·冬至四十六", "poem_id": "dongzhi_148630", "poem_class": "冬至", "poet_dynasty": "宋朝", "poet": "苏颂", "poem": "冬至四十六，三阳生此辰。帝令天下寿，钻燧教斯民。"},
{"poem_name": "偈颂六十五首·其十三", "poem_id": "dongzhi_257362", "poem_class": "冬至", "poet_dynasty": "宋朝", "poet": "释普济", "poem": "冬至前后，沙飞石走。佛祖潜踪，寸铁在手。"},
{"poem_name": "邯郸冬至夜思家", "poem_id": "dongzhi_2064", "poem_class": "冬至", "poet_dynasty": "唐朝", "poet": "白居易", "poem": "邯郸驿里逢冬至，抱膝灯前影伴身。想得家中夜深坐，还应说着远行人。"},
{"poem_name": "赋梅花初月酬汪古义诸公", "poem_id": "dongzhi_305022", "poem_class": "冬至", "poet_dynasty": "明朝", "poet": "朱升", "poem": "冬至之后江上春，来车去马秦淮滨。峨峨钟山楼观古，翼翼南国衣冠新。此时游子逸兴发，客衾忽梦歙溪云。金陵子弟来相送，梅花初月尤殷勤。我昔盛年学书史，担簦载贽非隐伦。中遭丧乱百念息，揣分甘作山中人。山中得此构重屋，惜其背寅乃面申。清宵魂交古君子，为云安名一何神。寒梅始花日出辰，当楼新月悬钩银。天根阳生花实茂，月窟魄死光辉沉。蓓蕾数点春，我巳见其映雪千树之玉津。漂渺一眉金，我巳看作行天五夜之冰轮。功名事业塞宇宙，敛之方寸谓之仁。隆中窥此诸闻达，莘野抱此称天民。即今谁因乃成此，故人陶侃与贺循。未能陈力当引去，山中梅月姑相亲。天根月窟古所云，动静之机斡洪钧。世人漫作复姤二卦看，缘何得见梅花初月之景象与夫隐者之天真。再拜文儒领佳贶，长歌作谢聊自申。"},
{"poem_name": "冬至夜郡斋宴别前华阴卢主簿", "poem_id": "dongzhi_218650", "poem_class": "冬至", "poet_dynasty": "唐朝", "poet": "张登", "poem": "虎宿方冬至，鸡人积夜筹。相逢一尊酒，共结两乡愁。王俭花为府，卢谌幄内璆。明朝更临水，怅望岭南流。"},
{"poem_name": "九绝为亚卿作·君去东山踏乱云", "poem_id": "songbie_206859", "poem_class": "送别", "poet_dynasty": "宋朝", "poet": "韩驹", "poem": "君去东山踏乱云，后车何不载红裙？罗衣浥尽伤春泪，只有无言持送君。"},
{"poem_name": "善哉行·伤古曲无知音", "poem_id": "songbie_28912", "poem_class": "送别", "poet_dynasty": "唐朝", "poet": "贯休", "poem": "有美一人兮，婉如青扬。识曲别音兮，令姿煌煌。 绣袂捧琴兮，登君子堂。如彼萱草兮，使我忧忘。 欲赠之以紫玉尺，白银铛。久不见之兮，湘水茫茫。"},
{"poem_name": "壬寅日长至兀坐不出寄卢敬斋知州", "poem_id": "dongzhi_348532", "poem_class": "冬至", "poet_dynasty": "元朝", "poet": "曹伯启", "poem": "少年挑闼思冬至，老境飘零怯岁阑。梅友为谁呈晚节，竹君空自傲清寒。豪宗足食占云易，闾左无衣祷雪难。愁绪不妨添一线，醉闻儿女劝加餐。"},
{"poem_name": "送别", "poem_id": "songbie_10541", "poem_class": "送别", "poet_dynasty": "隋朝", "poet": "陈子良", "poem": "落叶聚还散，征禽去不归。以我穷途泣，沾君出塞衣。"},
{"poem_name": "送钱副使黎阳发运", "poem_id": "songbie_55198", "poem_class": "送别", "poet_dynasty": "唐朝", "poet": "徐铉", "poem": "一杯寒食酒，珍重送君行。花影黎阳渡，春风浚水声。泛舟无废事，聘骥有修程。应用方无暇，何须怆别情。"},
{"poem_name": "崔九弟欲往南山马上口号与别", "poem_id": "songbie_9953", "poem_class": "送别", "poet_dynasty": "唐朝", "poet": "王维", "poem": "城隅一分手，几日还相见。山中有桂花，莫待花如霰。"},
{"poem_name": "齐州送祖三", "poem_id": "songbie_9746", "poem_class": "送别", "poet_dynasty": "唐朝", "poet": "王维", "poem": "相逢方一笑，相送还成泣。祖帐已伤离，荒城复愁入。天寒远山净，日暮长河急。解缆君已遥，望君犹伫立。"},
{"poem_name": "帝京篇", "poem_id": "guihua_2172", "poem_class": "桂花", "poet_dynasty": "唐朝", "poet": "骆宾王", "poem": "山河千里国，城阙九重门。不睹皇居壮，安知天子尊。皇居帝里崤函谷，鹑野龙山侯甸服。五纬连影集星躔，八水分流横地轴。秦塞重关一百二，汉家离宫三十六。桂殿嶔岑对玉楼，椒房窈窕连金屋。三条九陌丽城隈，万户千门平旦开。复道斜通鳷鹊观，交衢直指凤凰台。剑履南宫入，簪缨北阙来。声名冠寰宇，文物象昭回。钩陈肃兰戺，璧沼浮槐市。铜羽应风回，金茎承露起。校文天禄阁，习战昆明水。朱邸抗平台，黄扉通戚里。平台戚里带崇墉，炊金馔玉待鸣钟。小堂绮帐三千户，大道青楼十二重。宝盖雕鞍金络马，兰窗绣柱玉盘龙。绣柱璇题粉壁映，锵金鸣玉王侯盛。王侯贵人多近臣，朝游北里暮南邻。陆贾分金将宴喜，陈遵投辖正留宾。赵李经过密，萧朱交结亲。丹凤朱城白日暮，青牛绀幰红尘度。侠客珠弹垂杨道，倡妇银钩采桑路。倡家桃李自芳菲，京华游侠盛轻肥。延年女弟双凤入，罗敷使君千骑归。同心结缕带，连理织成衣。春朝桂尊尊百味，秋夜兰灯灯九微。翠幌珠帘不独映，清歌宝瑟自相依。且论三万六千是，宁知四十九年非。古来荣利若浮云，人生倚伏信难分。始见田窦相移夺，俄闻卫霍有功勋。未厌金陵气，先开石椁文。朱门无复张公子，灞亭谁畏李将军。相顾百龄皆有待，居然万化咸应改。桂枝芳气已销亡，柏梁高宴今何在。春去春来苦自驰，争名争利徒尔为。久留郎署终难遇，空扫相门谁见知。当时一旦擅豪华，自言千载长骄奢。倏忽抟风生羽翼，须臾失浪委泥沙。黄雀徒巢桂，青门遂种瓜。黄金销铄素丝变，一贵一贱交情见。红颜宿昔白头新，脱粟布衣轻故人。故人有湮沦，新知无意气。灰死韩安国，罗伤翟廷尉。已矣哉，归去来。马卿辞蜀多文藻，扬雄仕汉乏良媒。三冬自矜诚足用，十年不调几邅回。汲黯薪逾积，孙弘阁未开。谁惜长沙傅，独负洛阳才。"},
{"poem_name": "云阳馆与韩绅宿别", "poem_id": "songbie_617", "poem_class": "送别", "poet_dynasty": "唐朝", "poet": "司空曙", "poem": "故人江海别，几度隔山川。乍见翻疑梦，相悲各问年。孤灯寒照雨，深竹暗浮烟。更有明朝恨，离杯惜共传。"},
{"poem_name": "木兰花", "poem_id": "songbie_4976", "poem_class": "送别", "poet_dynasty": "唐朝", "poet": "李商隐", "poem": "洞庭波冷晓侵云，日日征帆送远人。几度木兰舟上望，不知元是此花身。"},
{"poem_name": "送畅当还旧山", "poem_id": "guihua_14433", "poem_class": "桂花", "poet_dynasty": "唐朝", "poet": "卢纶", "poem": "常逢明月马尘间，是夜照君归处山。山中松桂花尽发，头白属君如等闲。"},
{"poem_name": "杭州送裴大泽赴庐州长史", "poem_id": "dahai_4516", "poem_class": "大海", "poet_dynasty": "唐朝", "poet": "李白", "poem": "西江天柱远，东越海门深。去割慈亲恋，行忧报国心。好风吹落日，流水引长吟。五月披裘者，应知不取金。"},
{"poem_name": "从元太守夏宴西楼", "poem_id": "dahai_21356", "poem_class": "大海", "poet_dynasty": "唐朝", "poet": "王建", "poem": "六月晨亦热，卑居多烦昏。五马游西城，几杖随朱轮。西楼临方塘，嘉木当华轩。凫鹥满中流，有酒复盈尊。山东地无山，平视大海垠。高风凉气来，灏景沈清源。青衿俨坐傍，礼容益敦敦。愿为颜氏徒，歌咏夫子门。"},
{"poem_name": "祝英台近·上元", "poem_id": "yuanxiaojie_24377", "poem_class": "元宵节", "poet_dynasty": "宋朝", "poet": "吴文英", "poem": "晚云开，朝雪霁，时节又灯市。夜约遗香，南陌少年事。笙箫一片红云，飞来海上，绣帘卷、缃桃春起。旧游地。素蛾城阙年年，新妆趁罗绮。玉练冰轮，无尘涴流水。晓霞红处啼鸦，良宵一梦，画堂正、日长人睡。"},
{"poem_name": "金缕衣", "poem_id": "zheli_426", "poem_class": "哲理", "poet_dynasty": "唐朝", "poet": "杜秋娘", "poem": "劝君莫惜金缕衣，劝君惜取少年时。花开堪折直须折，莫待无花空折枝。"},
{"poem_name": "观书有感", "poem_id": "zheli_929", "poem_class": "哲理", "poet_dynasty": "宋朝", "poet": "朱熹", "poem": "其一半亩方塘一鉴开，天光云影共徘徊。问渠哪得清如许？为有源头活水来。其二昨夜江边春水生，艨艟巨舰一毛轻。向来枉费推移力，此日中流自在行。"},
{"poem_name": "五律·咏梅", "poem_id": "dahai_1316", "poem_class": "大海", "poet_dynasty": "近现代", "poet": "毛泽东", "poem": "平生爱大海，披月乘风来。脚踩惊涛涌，心追鸿雁飞。几番战水怪，一笑见灯台。直上云崖顶，浩歌赤日开。"},
{"poem_name": "却望无锡芙蓉湖", "poem_id": "dahai_11047", "poem_class": "大海", "poet_dynasty": "唐朝", "poet": "李绅", "poem": "水宽山远烟岚迥，柳岸萦回在碧流。清昼不风凫雁少，却疑初梦镜湖秋。丹橘村边独火微，碧流明处雁初飞。萧条落叶垂杨岸，隔水寥寥闻捣衣。逐波云影参差远，背日岚光隐见深。犹似望中连海树，月生湖上是山阴。旧山认得烟岚近，湖水平铺碧岫间。喜见云泉还怅望，自惭山叟不归山。翠崖幽谷分明处，倦鸟归云在眼前。惆怅白头为四老，远随尘土去伊川。"},
{"poem_name": "游四明留题丹山", "poem_id": "pubu_300884", "poem_class": "瀑布", "poet_dynasty": "宋朝", "poet": "唐震", "poem": "四明光照九霄寒，阆苑神仙日往不。瀑布远从银汉落，洞门长锁白云閒。深崖瑞木金文润，绝顶灵槎铁色斑。无限遗踪人莫识，落花香泛水潺潺。"},
{"poem_name": "送冯著受李广州署为录事", "poem_id": "dahai_16753", "poem_class": "大海", "poet_dynasty": "唐朝", "poet": "韦应物", "poem": "郁郁杨柳枝，萧萧征马悲。送君灞陵岸，纠郡南海湄。名在翰墨场，群公正追随。如何从此去，千里万里期。大海吞东南，横岭隔地维。建邦临日域，温燠御四时。百国共臻奏，珍奇献京师。富豪虞兴戎，绳墨不易持。州伯荷天宠，还当翊丹墀。子为门下生，终始岂见遗。所愿酌贪泉，心不为磷缁。上将玩国士，下以报渴饥。"},
{"poem_name": "绝句", "poem_id": "dahai_7497", "poem_class": "大海", "poet_dynasty": "唐朝", "poet": "贾岛", "poem": "海底有明月，圆于天上轮。得之一寸光，可买千里春。"},
{"poem_name": "次韵答德化尉郭功甫遂以送之", "poem_id": "pubu_27240", "poem_class": "瀑布", "poet_dynasty": "宋朝", "poet": "梅尧臣", "poem": "江南有嘉禽，乘春弄清吭。流音入我耳，慰惬若获贶。朝听已孤高，暮听转幽旷。何多燕雀群，声迹不相傍。始闻汾阳生，文行众所谅。独哦青山间，悼古或悲怆。弃官不屈人，颇学陶元亮。是时予爱之，颜采莫得望。倏然能见过，远涉丹湖浪。袖携一卷诗，行橐更无长。固与俗人殊，於焉识敦尚。嗟嗟二千石，不知子所向。骇子发论高，万仞耸孤嶂。又如决河湍，捧土安可障。吾方叹环材，恨未逢良匠。信哉骐骥驹，谁用伯乐相。自从昔还朝，汩汩走俗状。未尝寄子书，子言今行行。亦似昧相知，曾非事高闶。把笔诚不勤，强意乃为妄。兹晨去湓城，聊以和子唱。子辞犹瀑布，敢挹不知量。"},
{"poem_name": "泛海", "poem_id": "dahai_236393", "poem_class": "大海", "poet_dynasty": "明朝", "poet": "王守仁", "poem": "险夷原不滞胸中，何异浮云过太空？夜静海涛三万里，月明飞锡下天风。"},
{"poem_name": "寺中对雨", "poem_id": "pubu_310328", "poem_class": "瀑布", "poet_dynasty": "明朝", "poet": "孟洋", "poem": "古寺天寒乐事稀，千山风雨赏心违。松悬瀑布当檐落，竹引浮云绕栋飞。窈窕烟藤垂虎穴，凄凉水鸟坐渔矶。宵来拨闷须酩酊，明发冲泥转翠微。"},
{"poem_name": "题舒州司空山瀑布", "poem_id": "pubu_4540", "poem_class": "瀑布", "poet_dynasty": "唐朝", "poet": "李白", "poem": "断崖如削瓜，岚光破崖绿。天河从中来，白云涨川谷。玉案赤文字，世眼不可读。摄身凌青霄，松风拂我足。"},
{"poem_name": "对岸观崖大瀑", "poem_id": "pubu_240005", "poem_class": "瀑布", "poet_dynasty": "明朝", "poet": "徐渭", "poem": "瀑布挂江北，望者江南猜。雪花那不到，霹雳过江来。"},
{"poem_name": "舟抵南康望庐山", "poem_id": "pubu_103199", "poem_class": "瀑布", "poet_dynasty": "明朝", "poet": "杨基", "poem": "春山如春草，春来无不好，况是香炉峰，百叠烟屏围五老。嘤嘤历历谷鸟哀，朱朱粉粉山花开，芙蓉削山紫雾上，瀑布倒泻青天来。船头春山重回首，世上虚名一杯酒，李白雄豪绝妙诗，同与徐凝传不朽。明日移舟过洞庭，兰花斑竹远沙汀，摩挲老子双愁眼，细看君山一点青。"},
{"poem_name": "庐山歌寄赠吴明卿时以黄门谪豫章从事", "poem_id": "pubu_245772", "poem_class": "瀑布", "poet_dynasty": "明朝", "poet": "宗臣", "poem": "南斗日夜敲太白，化为五老八万尺。并跨古螭下九江，猛风吹作倚天壁。手悬石镜照天门，日月东西乱相射。香炉之峰插其南，星辰烧作珊瑚赤。青天忽坠金芙蓉，九十九峰破江碧。峰头白鹿衔紫云，紫云片片大如席。石梁瀑布天上来，百折寒涛泻琥珀。玉虹双夹孤电翔，急雷长斗银河坼。佛手岩前石鼓高，有时击鼓天乌号。三五仙人惊且起，东方先生骑紫鳌。帝前大醉黄姑醪，复向瑶池窃三桃。手把琼枝云中翱，下视八荒如秋毫。帝也闻之恶其豪，一朝谪下庐山去。九华之冠赤霜袍，腰间杂佩金错刀。彩霞卷地飘组练，苍烟控马排旌旄。直上峰头叫五老，五老却立呼其曹。客来餐之白凤膏，醉持龙角如持螫。江间古龙声嘈嘈，倒鞭白鹿满山走。白鹿夜夜哭且吼，赤松不敢与之游。黄石不敢与之友，树杪九江如一线。织女抽来纫吾绶，东折扶桑煮天潢。白露金茎日五斗，西方之彗摘为帚。扫尽阊阖万古之，浮云揽尽满湘万。里之秋色一一挂，之千杨柳我欲白。日借羽翰寻尔彭，蠡之左鄱阳之右。不然尔跨白鹿来，北极又恐封狐啸。君前雄虺跳君后，我亦竟不去尔亦。竟不来袖中彩绳，十万里直系庐山。入酒杯奇峰峻岭，收崔嵬白鹿暂卧。玄圃台与尔共醉，三万六千日池上。蟠桃十度开五老，随之日日哀长跽。求归日百回然后，放尔庐山大江去。东方先生还蓬莱，共驾烛龙遍九垓。他日倘过庐山侧，江头拳石何有哉。"},
{"poem_name": "奉酬睢阳李太守", "poem_id": "dongzhi_11402", "poem_class": "冬至", "poet_dynasty": "唐朝", "poet": "高适", "poem": "公族称王佐，朝经允帝求。本枝疆我李，盘石冠诸刘。礼乐光辉盛，山河气象幽。系高周柱史，名重晋阳秋。华省膺推择，青云宠宴游。握兰多具美，前席有嘉谋。赋得黄金赐，言皆白璧酬。著鞭驱驷马，操刃解全牛。出镇兼方伯，承家复列侯。朝瞻孔北海，时用杜荆州。广固才登陟，毗陵忽阻修。三台冀入梦，四岳尚分忧。郡邑连京口，山川望石头。海门当建节，江路引鸣驺。俗见中兴理，人逢至道休。先移白额横，更息赭衣偷。梁国歌来晚，徐方怨不留。岂伊齐政术，将以变浇浮。讼简知能吏，刑宽察要囚。坐堂风偃草，行县雨随輈.地是蒙庄宅，城遗阏伯丘。孝王馀井径，微子故田畴。冬至招摇转，天寒螮蝀收。猿岩飞雨雪，兔苑落梧楸。列戟霜侵户，褰帏月在钩。好贤常解榻，乘兴每登楼。逸足横千里，高谈注九流。诗题青玉案，衣赠黑貂裘。穷巷轩车静，闲斋耳目愁。未能方管乐，翻欲慕巢由。讲德良难敌，观风岂易俦。寸心仍有适，江海一扁舟。"},
{"poem_name": "小至", "poem_id": "dongzhi_2087", "poem_class": "冬至", "poet_dynasty": "唐朝", "poet": "杜甫", "poem": "天时人事日相催，冬至阳生春又来。刺绣五纹添弱线，吹葭六管动飞灰。岸容待腊将舒柳，山意冲寒欲放梅。云物不殊乡国异，教儿且覆掌中杯。"},
{"poem_name": "南宁遇冬至雨中有感呈同事二王公", "poem_id": "dongzhi_250692", "poem_class": "冬至", "poet_dynasty": "明朝", "poet": "刘大夏", "poem": "风雨凄凄客思凉，况逢冬至在殊方。愁看瘴岭遮天短，独拥寒衾觉夜长。地杂夷情休问俗，庭无官事懒升堂。醇醪幸接周公瑾，百感伤怀总欲忘。"},
{"poem_name": "冬至二首·少年多意气", "poem_id": "dongzhi_145864", "poem_class": "冬至", "poet_dynasty": "宋朝", "poet": "陈与义", "poem": "少年多意气，老去一分无。闭户了冬至，日长添数珠。北风不贷节，鸿雁天南驱。乌帽亦何幸，七日守屋庐。石炉深炷火，撩乱一榻书。只可自怡悦，不堪寄张扶。"},
{"poem_name": "西江月·冬至一阳初动", "poem_id": "dongzhi_216604", "poem_class": "冬至", "poet_dynasty": "宋朝", "poet": "张抡", "poem": "冬至一阳初动，鼎炉光满帘帏。五行造化太幽微。颠倒难穷妙理。遇此急须进火，速修犹恐迟迟。茫茫何处问天机。要悟须凭师指。"},
{"poem_name": "题耕织图二十四首奉懿旨撰·其二十三·十一月", "poem_id": "dongzhi_345807", "poem_class": "冬至", "poet_dynasty": "宋朝", "poet": "赵孟頫", "poem": "冬至阳来复，草木潜滋萌。君子重其然，吾道自此亨。父母坐堂上，子孙列前荣。再拜称上寿，所愿百福并。人生属明时，四海方太平。民无札瘥者，厚泽敷群情。衣食苟给足，礼义自此生。愿言兴学校，庶几教化成。"},
{"poem_name": "冬日夜梦中得句因续成之", "poem_id": "dongzhi_303310", "poem_class": "冬至", "poet_dynasty": "元朝", "poet": "陈高", "poem": "今日冬至阳始回，客中无赖废持杯。乾坤万里风尘满，南北何时道路开。白发频添随绣线，壮心都冷类葭灰。中兴早看云台筑，老去何妨卧草莱。"},
{"poem_name": "河传·其十一·十一", "poem_id": "dongzhi_247532", "poem_class": "冬至", "poet_dynasty": "清朝", "poet": "尤侗", "poem": "冬至，亚岁，日初长。八尺花间细量，新添宫线绣鸳鸯。尊章，檠将履袜双。"},
{"poem_name": "寒江吟", "poem_id": "dongzhi_7252", "poem_class": "冬至", "poet_dynasty": "唐朝", "poet": "孟郊", "poem": "冬至日光白，始知阴气凝。寒江波浪冻，千里无平冰。飞鸟绝高羽，行人皆晏兴。荻洲素浩渺，碕岸澌崚嶒。烟舟忽自阻，风帆不相乘。何况异形体，信任为股肱。涉江莫涉凌，得意须得朋。结交非贤良，谁免生爱憎。冻水有再浪，失飞有载腾。一言纵丑词，万响无善应。取鉴谅不远，江水千万层。何当春风吹，利涉吾道弘。"},
{"poem_name": "偈颂一百零四首·小春才过", "poem_id": "dongzhi_126325", "poem_class": "冬至", "poet_dynasty": "宋朝", "poet": "释绍昙", "poem": "小春才过，冬至相催。光阴驹过隙，须鬓雪成堆。松根石上，槁木寒灰。冻膝拥深霜树叶，禅心清点野桥梅。唤起来打，更莫迟回。蛰龙须奋跃，保待禹门雷。"},
{"poem_name": "感皇恩·次韵姚牧庵题岁寒亭·此首下原附牧庵", "poem_id": "dongzhi_216048", "poem_class": "冬至", "poet_dynasty": "元朝", "poet": "程钜夫", "poem": "翠节下天来，通明谁侍。地有高斋要名士。相逢恨晚，老矣酒兵诗帅。岁寒同一笑、千年事。黄鹤羁情，暮云离思。半掬心香火初炽。梅花满树，又是一年冬至。正相思，恰有江南使。"},
{"poem_name": "至后", "poem_id": "dongzhi_5652", "poem_class": "冬至", "poet_dynasty": "唐朝", "poet": "杜甫", "poem": "冬至至后日初长，远在剑南思洛阳。青袍白马有何意，金谷铜驼非故乡。梅花欲开不自觉，棣萼一别永相望。愁极本凭诗遣兴，诗成吟咏转凄凉。"},
{"poem_name": "偈二首·黄钟才起时", "poem_id": "dongzhi_290824", "poem_class": "冬至", "poet_dynasty": "宋朝", "poet": "释文礼", "poem": "黄钟才起时，九数从头数。相将幽谷莺啼，次第雕梁燕语。田父祭勾芒，丛祠敲社鼓。农父狎牛郎，村姑教蚕妇。光阴老尽世间人，冬至寒食一百五。"},
{"poem_name": "鹧鸪天·镇日无心扫黛眉", "poem_id": "songbie_177865", "poem_class": "送别", "poet_dynasty": "宋朝", "poet": "夏竦", "poem": "镇日无心扫黛眉。临行愁见理征衣。尊前只恐伤郎意，阁泪汪汪不敢垂。停宝马，捧瑶卮。相斟相劝忍分离。不如饮待奴先醉，图得不知郎去时。"},
{"poem_name": "送殷大入蜀", "poem_id": "songbie_6911", "poem_class": "送别", "poet_dynasty": "唐朝", "poet": "陈子昂", "poem": "禺山金碧路，此地饶英灵。送君一为别，凄断故乡情。片云生极浦，斜日隐离亭。坐看征骑没，惟见远山青。"},
{"poem_name": "长安别", "poem_id": "songbie_21454", "poem_class": "送别", "poet_dynasty": "唐朝", "poet": "王建", "poem": "长安清明好时节，只宜相送不宜别。恶心床上铜片明，照见离人白头发。"},
{"poem_name": "金铜仙人辞汉歌", "poem_id": "songbie_5382", "poem_class": "送别", "poet_dynasty": "唐朝", "poet": "李贺", "poem": "魏明帝青龙元年八月，诏宫官牵车西取汉孝武捧露盘仙人，欲立置前殿。宫官既拆盘，仙人临载，乃潸然泪下。唐诸王孙李长吉遂作《金铜仙人辞汉歌》。茂陵刘郎秋风客，夜闻马嘶晓无迹。画栏桂树悬秋香，三十六宫土花碧。魏官牵车指千里，东关酸风射眸子。空将汉月出宫门，忆君清泪如铅水。衰兰送客咸阳道，天若有情天亦老。携盘独出月荒凉，渭城已远波声小。"},
{"poem_name": "劳劳亭", "poem_id": "songbie_155", "poem_class": "送别", "poet_dynasty": "唐朝", "poet": "李白", "poem": "天下伤心处，劳劳送客亭。春风知别苦，不遣柳条青。"},
{"poem_name": "赠日本歌人", "poem_id": "songbie_183632", "poem_class": "送别", "poet_dynasty": "近现代", "poet": "鲁迅", "poem": "春江好景依然在，远国征人此际行。莫向遥天望歌舞，西游演了是封神。"},
{"poem_name": "于易水送人", "poem_id": "songbie_84", "poem_class": "送别", "poet_dynasty": "唐朝", "poet": "骆宾王", "poem": "此地别燕丹，壮士发冲冠。昔时人已没，今日水犹寒。"},
{"poem_name": "赏桂", "poem_id": "guihua_42628", "poem_class": "桂花", "poet_dynasty": "元朝", "poet": "仇远", "poem": "秋来常为桂花忙，叶叶西风粟粟凉。奎甫宅中开四树，儒珍园后粲孤芳。小山招隐人空老，朗月当庭影亦香。可必明年能赏得，一觞且醉此花旁。"},
{"poem_name": "水调歌头·今夕知何夕", "poem_id": "guihua_34991", "poem_class": "桂花", "poet_dynasty": "宋朝", "poet": "赵长卿", "poem": "今夕知何夕，秋色正平分。＿娥此际、底事越样好精神。已是天高气肃，那是清风洒洒，万里没纤云。把酒临风饮，酒面起红鳞。歌一曲舞一曲，捧金樽。从他妄想，老兔憔悴正纷纷。我为桂花拚醉，明日扶头不起，颠倒白纶巾。天若知人意，夜雨莫倾盆。"},
{"poem_name": "咏韩氏二子", "poem_id": "guihua_7573", "poem_class": "桂花", "poet_dynasty": "唐朝", "poet": "贾岛", "poem": "千岩一尺璧，八月十五夕。清露堕桂花，白鸟舞虚碧。"},
{"poem_name": "题四老庙二首", "poem_id": "guihua_19618", "poem_class": "桂花", "poet_dynasty": "唐朝", "poet": "许浑", "poem": "峨峨商岭采芝人，雪顶霜髯虎豹茵。山酒一卮歌一曲，汉家天子忌功臣。避秦安汉出蓝关，松桂花阴满旧山。自是无人有归意，白云常在水潺潺。"},
{"poem_name": "朝天子·秋夜客怀", "poem_id": "guihua_1110", "poem_class": "桂花", "poet_dynasty": "元朝", "poet": "周德清", "poem": "月光，桂香，趁着风飘荡。砧声催动一天霜。过雁声嘹亮。叫起离情，敲残愁况，梦家山身异乡。夜凉，枕凉，不许愁人强。"},
{"poem_name": "嫦娥", "poem_id": "guihua_16528", "poem_class": "桂花", "poet_dynasty": "明朝", "poet": "边贡", "poem": "月宫秋冷桂团团，岁岁花开只自攀。共在人间说天上，不知天上忆人间。"},
{"poem_name": "秋日书怀三首·桂花已是上番香", "poem_id": "guihua_114432", "poem_class": "桂花", "poet_dynasty": "宋朝", "poet": "白玉蟾", "poem": "桂花已是上番香，枫叶飘红柿叶黄。社日雨多晴较少，秋风昼热暮差凉。"},
{"poem_name": "思佳客·闰中秋", "poem_id": "guihua_24126", "poem_class": "桂花", "poet_dynasty": "宋朝", "poet": "吴文英", "poem": "丹桂花开第二番。东篱展却宴期宽。人间宝镜离仍合，海上仙槎去复还。分不尽，半凉天。可怜闲剩此婵娟。素娥未隔三秋梦，赢得今宵又倚阑。"},
{"poem_name": "再答元父", "poem_id": "guihua_42555", "poem_class": "桂花", "poet_dynasty": "元朝", "poet": "仇远", "poem": "騕褭龙媒去未还，独骑款段客长安。青黄谁采沟中断，黑白当从局外看。尊俎风流陈日月，山林人物古衣冠。桂花满袖王孙远，空倚天风十二阑。"},
{"poem_name": "月宫春·水晶宫里桂花开", "poem_id": "guihua_34445", "poem_class": "桂花", "poet_dynasty": "五代", "poet": "毛文锡", "poem": "水晶宫里桂花开，神仙探几回。红芳金蕊绣重台，低倾玛瑙杯¤玉兔银蟾争守护，姮娥姹女戏相偎。遥听钧天九奏，玉皇亲看来。"},
{"poem_name": "楚宫行", "poem_id": "guihua_13072", "poem_class": "桂花", "poet_dynasty": "唐朝", "poet": "张籍", "poem": "章华宫中九月时，桂花半落红橘垂。江头骑火照辇道，君王夜从云梦归。霓旌凤盖到双阙，台上重重歌吹发。千门万户开相当，烛笼左右列成行。下辇更衣入洞房，洞房侍女尽焚香。玉阶罗幕微有霜，齐言此夕乐未央。玉酒湛湛盈华觞，丝竹次第鸣中堂。巴姬起舞向君王，回身垂手结明珰。愿君千年万年寿，朝出射麋夜饮酒。"},
{"poem_name": "览崔爽遗文，因纾幽怀", "poem_id": "guihua_7303", "poem_class": "桂花", "poet_dynasty": "唐朝", "poet": "孟郊", "poem": "堕泪数首文，悲结千里坟。苍旻且留我，白日空遗君。仙鹤未巢月，衰凤先坠云。清风独起时，旧语如再闻。瑶草罢葳蕤，桂花休氛氲。万物与我心，相感吴江濆。"},
{"poem_name": "送客归湘楚", "poem_id": "guihua_19388", "poem_class": "桂花", "poet_dynasty": "唐朝", "poet": "许浑", "poem": "无辞一杯酒，昔日与君深。秋色换归鬓，曙光生别心。桂花山庙冷，枫树水楼阴。此路千馀里，应劳楚客吟。"},
{"poem_name": "梦天", "poem_id": "guihua_216", "poem_class": "桂花", "poet_dynasty": "唐朝", "poet": "李贺", "poem": "老兔寒蟾泣天色，云楼半开壁斜白。玉轮轧露湿团光，鸾佩相逢桂香陌。黄尘清水三山下，更变千年如走马。遥望齐州九点烟，一泓海水杯中泻。"},
{"poem_name": "一百五日夜对月", "poem_id": "guihua_5636", "poem_class": "桂花", "poet_dynasty": "唐朝", "poet": "杜甫", "poem": "无家对寒食，有泪如金波。斫却月中桂，清光应更多。仳离放红蕊，想像嚬青蛾。牛女漫愁思，秋期犹渡河。"},
{"poem_name": "踏莎行·碧树阴圆", "poem_id": "guihua_23813", "poem_class": "桂花", "poet_dynasty": "宋朝", "poet": "毛滂", "poem": "碧树阴圆，绿阶露满。金波潋滟堆瑶盏。行云会事不飞来，长空一片琉璃浅。玉燕钗寒，藕丝袖冷。只应未倚阑干遍。随人全不似婵娟，桂花影里年年见。"},
{"poem_name": "墙外槐树", "poem_id": "guihua_325183", "poem_class": "桂花", "poet_dynasty": "明朝", "poet": "黄淮", "poem": "绿泛晴阴过短墙，金英争压桂花黄。一从愁里看秋色，几度乡关举子忙。"},
{"poem_name": "醉落魄·元夕", "poem_id": "yuanxiaojie_25916", "poem_class": "元宵节", "poet_dynasty": "宋朝", "poet": "范成大", "poem": "春城胜绝。暮林风舞催花发。垂云卷尽添空阔。吹上新年，美满十分月。红蕖影下勾丝抹。老来牵强随时节。无人知道心情别。惟有蛾儿，惊见鬓边雪。"},
{"poem_name": "上元前大雪即晴", "poem_id": "yuanxiaojie_66981", "poem_class": "元宵节", "poet_dynasty": "宋朝", "poet": "杨万里", "poem": "腊前三日巳奇绝，年後六花仍作团。才定忽斜偏有思，欲消还冻不胜寒。且留大地万银屋，要伴青天孤玉盘。今岁上元君记取，红灯白月雪中看。"},
{"poem_name": "生查子·元夕", "poem_id": "yuanxiaojie_2278", "poem_class": "元宵节", "poet_dynasty": "宋朝", "poet": "欧阳修", "poem": "去年元夜时，花市灯如昼。月上柳梢头，人约黄昏后。今年元夜时，月与灯依旧。不见去年人，泪湿春衫袖。"},
{"poem_name": "元宫词·灯月交光照绮罗", "poem_id": "yuanxiaojie_41843", "poem_class": "元宵节", "poet_dynasty": "明朝", "poet": "朱有燉", "poem": "灯月交光照绮罗，元宵无处不笙歌。太平官里时行乐，辇路香风散玉珂。"},
{"poem_name": "双调·新水令", "poem_id": "yuanxiaojie_10298", "poem_class": "元宵节", "poet_dynasty": "元朝", "poet": "关汉卿", "poem": "玉骢丝鞚金鞍革占，系垂杨小庭深院。明媚景，艳阳天。急管繁弦，东楼上恣欢宴。【庆东原】或向幽窗下，或向曲槛前，春纤相对摇纨扇。闲凭着玉肩，双歌《采莲》，斗抚冰弦。遂却少年心，称了于飞愿。【早乡词】九秋天，三径边，绽黄花遍撒金钱。露春纤把花笑捻，捧金杯酒频劝，畅好是风流如五柳庄前。【挂打沽】浅浅江梅驿使传，乱剪碎鹅毛片。旋剖湿橙列着玳筵，玉液着金瓶旋。酒晕红，新妆面，人道是穷冬，我道是虚言。【石竹子】夜夜嬉游赛上元，朝朝宴乐赏禁烟。密爱幽欢不能恋，无奈被名缰利锁牵。【山石榴】阻鸾凰，分莺燕，马头咫尺天涯远，易去难相见。【幺】心间愁万千，不能言。当时月枕歌眷恋，到如今翻作《阳关》怨。【醉也摩挲】真个索去也么天，真个索去也么天！再要团圆，动是经年，思量杀俺也么天！【相公爱】晚宿在孤村闷怎生眠，伴人离愁月当轩。月圆，人几时圆？不似他南楼上斗婵娟。【胡十八】天配合俏姻眷，分拆开并头莲。思量席上与樽前，天生的自然，那些儿体面。也是俺心上有，常常的梦中见。【一锭银】心友每相邀列着管弦，却子待欢解动凄然。十分酒十分悲怨，却不道怎生般消遣。【阿那忽】酒劝到根前，只办的推延。桃花去年人面，偏怎生冷落了今年。【不拜门】酒入愁肠闷怎生言，疏竹萧萧西风战。如今，如年似长夜天，正是恰黄昏庭院。【金盏子】咱无缘，风流十全。尽可怜，芙蓉面。腕松着金钏，鬓贴着翠钿，脸朵着秋莲。眼去眉来相思恋，春山摇，秋波转。【大拜门】玉兔鹘牌悬，怀揣着帝宣，称了俺男儿深愿。忙加玉鞭，急催骏马宛，恨不圣到俺那佳人家门前。【也不罗】只听得乐声喧，列着华筵，聚集诸亲眷。首先一盏拦门劝，走马身劳倦。【喜人心】人丛里遥见，半遮着罗扇，可喜的风流业冤，两叶眉儿未展。百般的陪告，一创的求和，只管里熬煎。他越将个庞儿变，咱百般的难分辨。【风流体】胡猜咱，胡猜咱居帝辇，和别人、和别人相留恋。上放着、上放着赐福天，你不知、你不知神明见。【忽都白】我半载来孤眠，信口胡言，枉了把我冤也么冤。打听的真实，有人曾见，母亲根前，恁儿情愿，一任当刑宪，死而心无怨。【唐兀歹】不付能告求的绣帏里头眠，痛惜轻怜。斩眼不觉得绿窗儿外月明却又早转，畅好是疾明也么天！【尾】腰肢困摆垂杨软，舌尖笑吐丁香喘。绣帐里无人，并枕低言。畅道美满姻缘，风流缱绻，天若肯为人，为人是今生愿。尽老同眠也者，也强如雁底关河路儿远。"},
{"poem_name": "清平乐·上元月蚀", "poem_id": "yuanxiaojie_2401", "poem_class": "元宵节", "poet_dynasty": "清朝", "poet": "纳兰容若", "poem": "瑶华映阙，烘散蓂墀雪。比拟寻常清景别，第一团圆时节。影蛾忽泛初弦，分辉借与宫莲。七宝修成合璧，重轮岁岁中天。"},
{"poem_name": "卜算子·元宵", "poem_id": "yuanxiaojie_34754", "poem_class": "元宵节", "poet_dynasty": "宋朝", "poet": "刘辰翁", "poem": "不是重看灯，重见河边女。长是蛾儿作队行，路转风吹去。十载庆元宵，满耳番腔鼓。欲识尊前太守谁，起向尊前舞。"},
{"poem_name": "浣溪沙·元夕后三日王文明席上", "poem_id": "yuanxiaojie_25973", "poem_class": "元宵节", "poet_dynasty": "宋朝", "poet": "范成大", "poem": "宝髻双双出绮丛。妆光梅影各春风。收灯时候却相逢。鱼子笺中词宛转，龙香拨上语玲珑。明朝车马莫西东。"},
{"poem_name": "望江南·元宵", "poem_id": "yuanxiaojie_34768", "poem_class": "元宵节", "poet_dynasty": "宋朝", "poet": "刘辰翁", "poem": "春悄悄，春雨不须晴。天上未知灯有禁，人间转似月无情。村市学箫声。"},
{"poem_name": "百字令·洞房停烛", "poem_id": "yuanxiaojie_34970", "poem_class": "元宵节", "poet_dynasty": "宋朝", "poet": "刘辰翁", "poem": "洞房停烛，似新岁，数到上元时节。一盏屠苏千岁酒，添得新人罗列。昨日迎长，今朝献寿，赏团团佳月。永和春好，用之不竭嘉客闻其新造酒永和镇百石。见说海上归来，有如瓜大枣，无人分得。六十二三刘梦得，输与香山乐色。菱谷二绡，杨枝春草，歌舞琵琶笛。只愁元日，玉龙催上金驿。"},
{"poem_name": "蝶恋花·密州上元", "poem_id": "yuanxiaojie_322", "poem_class": "元宵节", "poet_dynasty": "宋朝", "poet": "苏轼", "poem": "灯火钱塘三五夜，明月如霜，照见人如画。帐底吹笙香吐麝，更无一点尘随马。寂寞山城人老也！击鼓吹箫，却入农桑社。火冷灯稀霜露下，昏昏雪意云垂野。"},
{"poem_name": "游赤石进帆海诗", "poem_id": "dahai_183741", "poem_class": "大海", "poet_dynasty": "南北朝", "poet": "谢灵运", "poem": "首夏犹清和，芳草亦未歇。水宿淹晨暮，阴霞屡兴没。周览倦瀛壖，况乃陵穷发。川后时安流，天吴静不发。扬帆采石华，挂席拾海月。溟涨无端倪，虚舟有超越。仲连轻齐组，子牟眷魏阙。矜名道不足，适己物可忽。请附任公言，终然谢天伐。"},
{"poem_name": "赠裴十四", "poem_id": "dahai_4251", "poem_class": "大海", "poet_dynasty": "唐朝", "poet": "李白", "poem": "朝见裴叔则，朗如行玉山。黄河落天走东海，万里写入胸怀间。身骑白鼋不敢度，金高南山买君顾。徘徊六合无相知，飘若浮云且西去！"},
{"poem_name": "赠三侍御", "poem_id": "dahai_16266", "poem_class": "大海", "poet_dynasty": "唐朝", "poet": "常建", "poem": "高山临大泽，正月芦花干。阳色薰两崖，不改青松寒。士贤守孤贞，古来皆共难。明君错甚才，台上飞三鸾。操与霜雪明，量与江海宽。束身视天涯，安能穷波澜。孤鹤在枳棘，一枝非所安。逸翮望绝霄，见欲凌云端。层台何其高，山石流洪湍。固知非天池，鸣跃同所欢。谁念独枯槁，四十长江干。责躬贵知己，效拙从一官。折翮悲高风，苦饥候朝餐。湖月映大海，天空何漫漫。托身未知所，谋道庶不刊。吟彼乔木诗，一夕常三叹。"},
{"poem_name": "寄题天台国清寺齐梁体", "poem_id": "dahai_28797", "poem_class": "大海", "poet_dynasty": "唐朝", "poet": "皮日休", "poem": "十里松门国清路，饭猿台上菩提树。怪来烟雨落晴天，元是海风吹瀑布。"},
{"poem_name": "岳阳楼记", "poem_id": "zheli_927", "poem_class": "哲理", "poet_dynasty": "宋朝", "poet": "范仲淹", "poem": "庆历四年春，滕子京谪守巴陵郡。越明年，政通人和，百废具兴。乃重修岳阳楼，增其旧制，刻唐贤今人诗赋于其上。属予作文以记之。予观夫巴陵胜状，在洞庭一湖。衔远山，吞长江，浩浩汤汤，横无际涯；朝晖夕阴，气象万千。此则岳阳楼之大观也，前人之述备矣。然则北通巫峡，南极潇湘，迁客骚人，多会于此，览物之情，得无异乎？若夫淫雨霏霏，连月不开，阴风怒号，浊浪排空；日星隐曜，山岳潜形；商旅不行，樯倾楫摧；薄暮冥冥，虎啸猿啼。登斯楼也，则有去国怀乡，忧谗畏讥，满目萧然，感极而悲者矣。至若春和景明，波澜不惊，上下天光，一碧万顷；沙鸥翔集，锦鳞游泳；岸芷汀兰，郁郁青青。而或长烟一空，皓月千里，浮光跃金，静影沉璧，渔歌互答，此乐何极！登斯楼也，则有心旷神怡，宠辱偕忘，把酒临风，其喜洋洋者矣。嗟夫！予尝求古仁人之心，或异二者之为。何哉？不以物喜，不以己悲；居庙堂之高则忧其民；处江湖之远则忧其君。是进亦忧，退亦忧。然则何时而乐耶？其必曰：“先天下之忧而忧，后天下之乐而乐”乎。噫！微斯人，吾谁与归？时六年九月十五日。"},
{"poem_name": "终南山", "poem_id": "dahai_476", "poem_class": "大海", "poet_dynasty": "唐朝", "poet": "王维", "poem": "太乙近天都，连山接海隅。白云回望合，青霭入看无。分野中峰变，阴晴众壑殊。欲投人处宿，隔水问樵夫。"},
{"poem_name": "秋夜将晓出篱门迎凉有感", "poem_id": "dahai_1419", "poem_class": "大海", "poet_dynasty": "宋朝", "poet": "陆游", "poem": "其一迢迢天汉西南落，喔喔邻鸡一再鸣。壮志病来消欲尽，出门搔首怆平生。其二三万里河东入海，五千仞岳上摩天。遗民泪尽胡尘里，南望王师又一年。"},
{"poem_name": "泛湖", "poem_id": "pubu_334282", "poem_class": "瀑布", "poet_dynasty": "明朝", "poet": "练子宁", "poem": "雾捲黄沙浪蹴天，衣冠同载泛湖船。香炉倒影凌银阙，瀑布无声落紫烟。秪可吟诗招五老，那堪接武厕群贤。袖中亦有凌云赋，愿借长风到日边。"},
{"poem_name": "夏日邀屠田叔使君佘宗汉明府闵寿卿柳陈父王献子钱叔达吴元瀚诸山人颜廷愉都护兴公舍弟避暑平远堂分得一先韵", "poem_id": "pubu_342718", "poem_class": "瀑布", "poet_dynasty": "明朝", "poet": "徐熥", "poem": "借得琳宫结净缘，数声钟磬出诸天。龙江潮满千溪合，雉堞云开万井连。瀑布乱飞丹嶂雨，山衣同历翠微烟。莫言座上无丝竹，花外啼莺柳外蝉。"},
{"poem_name": "燕岩行", "poem_id": "pubu_114225", "poem_class": "瀑布", "poet_dynasty": "宋朝", "poet": "白玉蟾", "poem": "有客来从天竺峰，渡溪恰趁一篙风。秋风著力送行李，吹入燕岩松竹里。松竹凄凄天作秋，空来空去空中浮。高岩万丈耸空碧，仙翁骑鹤去无迹。丹炉不火草芊芊，数间岩屋掩寒烟。下有龙潭绿无底，瀑布悬岩千尺水。夜来月影满空山，石钟一响生秋寒。玉燕何年岩下舞，飞时化作满天雨。尽言此岩多仙灵，白鹤点破一山青。烟雾罩山石常润，莓苔满地翠无尽。我欲诛茅此炼丹，夺取人间千岁闲。有个高人陆岩主，抱琴对我弹中吕。劝我他年归去来，此岩莫被烟云埋。"},
{"poem_name": "和刘侍郎入隆唐观", "poem_id": "pubu_23169", "poem_class": "瀑布", "poet_dynasty": "唐朝", "poet": "杨炯", "poem": "福地阴阳合，仙都日月开。山川临四险，城树隐三台。伏槛排云出，飞轩绕涧回。参差凌倒影，潇洒轶浮埃。百果珠为实，群峰锦作苔。悬萝暗疑雾，瀑布响成雷。方士烧丹液，真人泛玉杯。还如问桃水，更似得蓬莱。汉帝求仙日，相如作赋才。自然金石奏，何必上天台。"},
{"poem_name": "寄终南真空禅师", "poem_id": "pubu_19742", "poem_class": "瀑布", "poet_dynasty": "唐朝", "poet": "马戴", "poem": "闲想白云外，了然清净僧。松门山半寺，夜雨佛前灯。此境可长住，浮生自不能。一从林下别，瀑布几成冰。"},
{"poem_name": "松林观瀑图", "poem_id": "pubu_233267", "poem_class": "瀑布", "poet_dynasty": "明朝", "poet": "王恭", "poem": "瀑布悬空青，初阳互明灭。喷壁飞白虹，穿林散晴雪。淙淙鹤梦清，洒洒机心绝。相顾濯尘缨，沧波坐超越。"},
{"poem_name": "九仙瀑布泉", "poem_id": "pubu_286172", "poem_class": "瀑布", "poet_dynasty": "宋朝", "poet": "柳德骥", "poem": "白云深处是仙乡，石涧飞流瀑布长。天插一泉声潄玉，地高六月夜凝霜。烟霞极目浮孤屿，萝薜牵衣出上方。明发阴晴谁借问，虚名终愧梦黄粱。"},
{"poem_name": "自梁园至敬亭山见会公谈陵阳山水兼期同游因有此赠", "poem_id": "huanghelou_1855", "poem_class": "黄鹤楼", "poet_dynasty": "唐朝", "poet": "李白", "poem": "我随秋风来，瑶草恐衰歇。中途寡名山，安得弄云月？渡江如昨日，黄叶向人飞。敬亭惬素尚，弭棹流清辉。冰谷明且秀，陵峦抱江城。粲粲吴与史，衣冠耀天京。水国饶英奇，潜光卧幽草。会公真名僧，所在即为宝。开堂振白拂，高论横青云。雪山扫粉壁，墨客多新文。为余话幽栖，且述陵阳美。天开白龙潭，月映清秋水。黄山望石柱，突兀谁开张？黄鹤久不来，子安在苍茫。东南焉可穷，山鸟飞绝处。稠叠千万峰，相连入云去。闻此期振策，归来空闭关。相思如明月，可望不可攀。何当移白足，早晚凌苍山？且寄一书札，令予解愁颜。"},
{"poem_name": "峨眉山月歌送蜀僧晏入中京", "poem_id": "huanghelou_4284", "poem_class": "黄鹤楼", "poet_dynasty": "唐朝", "poet": "李白", "poem": "我在巴东三峡时，西看明月忆峨眉。月出峨眉照沧海，与人万里长相随。黄鹤楼前月华白，此中忽见峨眉客。峨眉山月还送君，风吹西到长安陌。长安大道横九天，峨眉山月照秦川。黄金狮子乘高座，白玉麈尾谈重玄。我似浮云殢吴越，君逢圣主游丹阙。一振高名满帝都，归时还弄峨眉月。"},
{"poem_name": "偈颂四十一首·金气黄枫半叶红", "poem_id": "huanghelou_284368", "poem_class": "黄鹤楼", "poet_dynasty": "宋朝", "poet": "释慧晖", "poem": "金气黄枫半叶红，晚来渔客倚青松。多多动梦夜凉路，处处偷光午月峰。长安万里景，大阳千里道。大悲阁前是鼎州，黄鹤楼前鹦鹉洲。"},
{"poem_name": "至正十二年壬辰正月武昌失守", "poem_id": "huanghelou_305761", "poem_class": "黄鹤楼", "poet_dynasty": "元朝", "poet": "周霆震", "poem": "黄鹤楼前帝子宫，古来形胜控江东。运筹要害无豪俊，流祸颠厓总寇戎。天马西来勋可树，河冰北渡驿谁通。一壶或负千金重，白发丹心愧少同。"},
{"poem_name": "夜游黄鹤楼遇道人", "poem_id": "huanghelou_273188", "poem_class": "黄鹤楼", "poet_dynasty": "宋朝", "poet": "饶廷直", "poem": "黄鹤楼前秋月寒，楼前江阔烟漫漫。夜深人散万籁息，独对清影凭阑干。一声长啸肃天宇，知是餐霞御风侣。多生曾结香火缘，邂逅相逢意相语，翛然洗尽朝市忙，直疑身在无何乡。回看往事一破甑，下视举世俱亡羊。嗟予局促犹轩冕，知是庐敖游未远。"},
{"poem_name": "江上逢许员外", "poem_id": "huanghelou_245039", "poem_class": "黄鹤楼", "poet_dynasty": "明朝", "poet": "徐祯卿", "poem": "杖策下天门，扬帆楚江水。长风吹客心，倏忽堕千里。千里何青青，离家几日春。忽逢天上使，云是故乡人。褰帷一共笑，宛尔平生亲。闻子金陵来，衣满历阳尘。握手起情慰，依依多所陈。君家石桥下，与我十室邻。海内各分散，白头常若新。叶散根株连，谐合固有因。由来吾党士，多作帝乡臣。况尔发灵裔，吴山传秀神。感此不见遗，肯与凡砾伦。邂逅一草草，驰驱还苦辛。君发李阳河，予留贵池口。脉脉两情遥，胡宁弃我后。昨日到同安，青山待余久。解我碧云裘，长松挂虚牖。双童进草饭，遇我情弥厚。庭中好鸟声，嘤嘤自求友。春风吹绿杨，十日暂分手。予今发武昌，早晚下潇湘。仙人黄鹤楼，待子洗壶觞。君乘山公马，访俗过蕲阳。还呼黄鹤仙，醉舞双徊翔。八月凉风发，君言及豫章。三春烟景暮，余定达吴阊。男儿衣锦贵，那不归故乡。为君邀族人，出郭具壶浆。径须愁痛饮，别后莫相忘。"},
{"poem_name": "江夏送友人", "poem_id": "huanghelou_4511", "poem_class": "黄鹤楼", "poet_dynasty": "唐朝", "poet": "李白", "poem": "雪点翠云裘，送君黄鹤楼。黄鹤振玉羽，西飞帝王州。凤无琅玕实，何以赠远游。裴回相顾影，泪下汉江流。"},
{"poem_name": "赠黄道士还九宫山", "poem_id": "huanghelou_374840", "poem_class": "黄鹤楼", "poet_dynasty": "明朝", "poet": "曾鲁", "poem": "我家群玉山南陬，君居蒙顶最上头。相望欲识嗟无由，摇摇心若风中斿。君从少年慕远游，誓骖笙鹤仍丹丘。冠星佩月露为裘，口诵赤玉灵书谣。摩斥八极隘九州，后天不老三光凋。故乡临睨毋停裛，下视起灭如浮沤。九宫山高明翠虬，真牧之子世莫俦。君居其间业焚修，五十余载无悔尤。翠华昔驻鹦鹉洲，承恩召对黄鹤楼。敷陈屡沐天语酬，大官醉以白玉瓯。去年弓旌复旁搜，麻鞋径入朝冕旒。神皋繁丽不肯留，日夜稽首还山求。山中之人寄书招，雨余黄独抽新苗。芝草琅玕弄春柔，不归负此岩壑幽。龙江送别情悠悠，乡人歌作商声讴。"},
{"poem_name": "旴江小至", "poem_id": "dongzhi_241841", "poem_class": "冬至", "poet_dynasty": "明朝", "poet": "李梦阳", "poem": "建昌冬至益王宫，剑佩趋朝礼半同。万里龙颜贪想像，十年霜鬓歘西东。腊偷江峤梅先泄，春逼关河雁已通。云物不遮乡国目，麻姑今拟暂停骢。"},
{"poem_name": "孙元实春游图", "poem_id": "huanghelou_184785", "poem_class": "黄鹤楼", "poet_dynasty": "元朝", "poet": "王冕", "poem": "先生读书不闭户，坐阅鸿□窥太古。衣冠潇洒武前修，礼乐从容出东鲁。文章光焰驾李杜，李杜后来称独步。谈辩风生四座春，胸中别有天台赋。相逢抵掌不露机，却说少年骑马时。春光淡沱随所之，好山好山多赋诗。转首东风吹马耳，犹记松阴调绿绮。杖藜不惮步行迟，孰谓画图无乃是？我生山野无所谋，白日灌园夜饭牛。安得先生与之游？买酒共上黄鹤楼。注：□--三点水右加“蒙”"},
{"poem_name": "冬至日涂中", "poem_id": "dongzhi_124992", "poem_class": "冬至", "poet_dynasty": "宋朝", "poet": "晁说之", "poem": "海角沙场过冬至，未如今日最伤情。孝王池畔忧胡骑，炀帝河边叹楚兵。万寿献觞身不与，百城和议泪空横。明年高会知何处，击磬焚香毕此生。"},
{"poem_name": "偈颂四十一首·冬至寒食一百五", "poem_id": "dongzhi_287143", "poem_class": "冬至", "poet_dynasty": "宋朝", "poet": "释普宁", "poem": "冬至寒食一百五，中有一转平实语。缺齿老胡举不全，赚他立需人莽卤。猫儿偏解捉老鼠。"},
{"poem_name": "万年春·冬至阳生", "poem_id": "dongzhi_212190", "poem_class": "冬至", "poet_dynasty": "元朝", "poet": "马钰", "poem": "冬至阳生，迎春拨雪黄芽好。人惊早。香如芝草。玉碾胜磨捣。神水烹煎，自是除阴耗。金童报。绝品珍宝。啜罢游蓬岛。"},
{"poem_name": "十一拍", "poem_id": "dongzhi_122330", "poem_class": "冬至", "poet_dynasty": "宋朝", "poet": "文天祥", "poem": "冬至阳生春又来，口虽吟咏心中哀。长笛谁能乱愁思，呼儿且覆掌杯。云白山青万馀里，壁立石城横塞起。至戎小队出郊坰，天寒日暮山谷里。"},
{"poem_name": "定风波·沾益冬至", "poem_id": "dongzhi_237196", "poem_class": "冬至", "poet_dynasty": "明朝", "poet": "杨慎", "poem": "客中冬至夜偏长，寒炉坐拥待晨光。心似死灰飞不起。愁里。路迷心折望吾乡。"},
{"poem_name": "至日偶然走笔", "poem_id": "dongzhi_343419", "poem_class": "冬至", "poet_dynasty": "明朝", "poet": "许宗鲁", "poem": "去年冬至尧母城，城头较射角弓鸣。今年冬至毗陵馆，冻雨寒云岁华晚。江南塞北风土殊，何地何年是家居。愁端岂只如宫线，一日长添千里余。"},
{"poem_name": "鹧鸪天·冬至阳生才两日", "poem_id": "dongzhi_83725", "poem_class": "冬至", "poet_dynasty": "宋朝", "poet": "宋无名氏", "poem": "冬至阳生才两日，欣逢伯氏绂麟辰。鶺鴒原上欢声沸，棣萼堂前喜气新。斟九酝，劝千巡。华途从此问云津。杨前未把耆年祝，且愿青云早致身。"},
{"poem_name": "冬至", "poem_id": "dongzhi_286647", "poem_class": "冬至", "poet_dynasty": "宋朝", "poet": "龙辅", "poem": "冬至宵难短，孤眠恨自长。枕单寒入梦，窗破月窥床。"},
{"poem_name": "近冬至祭肉未给因叙其事", "poem_id": "dongzhi_2770", "poem_class": "冬至", "poet_dynasty": "宋朝", "poet": "王洋", "poem": "去年至日犹从俗，今年至日曾无肉。食无脔炙情勿伤，祭不毛血贫太酷。起与妇谋宜早计，我典春衫君前髻。但得豚肩略揜豆，敢事三牲共日祭。妇将捩发犹忸尼，请君凭几听致词。所闻奉祀贵戾洁，诚果不立丰何为。自为君为今有年，君家俭千相流传。以其所养昔固尔，称所丰俭今宜然。况闻隆杀古有制，礼贵视时成恺悌。顺成八蜡乃得通，圣治功成方飨帝。方今大礼曾未充，仓廪不与昔日同。无财无田不可祭，子有笾豆那能丰。且求远去酌行潦，在野不应嫌薄少。待得故乡兵马空，共买羔羊荐清醥。"},
{"poem_name": "至后诸郎中子兴过草堂寻梅登玄览台循城墙而归集杜句以纪其事", "poem_id": "dongzhi_327198", "poem_class": "冬至", "poet_dynasty": "明朝", "poet": "黄佐", "poem": "茅斋寄在少城隈，冬至阳生春又来。万里相逢贪握手，百年多病独登台。短墙若在从残草，皂盖宁忘折野梅。正是江南好风景，蓬门今始为君开。"},
{"poem_name": "记异", "poem_id": "dongzhi_211078", "poem_class": "冬至", "poet_dynasty": "宋朝", "poet": "庞籍", "poem": "冬至子时阳已生，道随阳长物将萌。星辰赐告铭心骨，愿以宽章辅至平。"},
{"poem_name": "冬至", "poem_id": "dongzhi_231097", "poem_class": "冬至", "poet_dynasty": "宋朝", "poet": "罗公升", "poem": "穷冬乃常燠，广礎上云气。索居共谁语，煮药作冬至。客来寄枯棋，客去玩奇字。是中即了我，自得在不智。偷生轻日月，长短亦何计。惟应开闢事，颇得大易意。门前鸣驺急，窗外飞雨细。云物吾不知，晓钟一觉睡。"},
{"poem_name": "至日闲居自述", "poem_id": "dongzhi_105343", "poem_class": "冬至", "poet_dynasty": "明朝", "poet": "沈周", "poem": "冬至之日无酒钱，醒笑先生高阁眠。聊凭线记短长日，何贵虫知大小年。白石田间虚种玉，紫泥籍上欠修仙。闲窗但有闲时月，学把行藏逐岁编。"},
{"poem_name": "边马行送太仆董卿", "poem_id": "changcheng_241555", "poem_class": "长城", "poet_dynasty": "明朝", "poet": "李梦阳", "poem": "治贤在朝乱在野，唐虞圉牧皆贤者。国君之富马为急，次者仆卿首司马。汉人五郡开河西，中土始间胡马嘶。此马硊礧一直万，黄金宁轻璧可贱。夺骏曾空大宛国，按图径上长安殿。苜蓿虽誇近苑春，荆榛谁记沙场战。致远番归草木功，清芽秀味走胡骢。三边尽跨连钱种，六苑群嘶污血风。人亡世殊霜雪急，草豆萧瑟马骨立。骅骝气丧甲士苦，长城窟寒鸿雁集。朝廷每勤西顾忧，四岳拜手推董侯。攻驹暂出薇花廨，揽辔远过葡萄州。行卿官冷心不冷，固知董侯今伯囧。碛沙日黄云锦乱，徵侯定上金华省。"},
{"poem_name": "咏歌圣德，远怀天宝，因题关亭长句四韵", "poem_id": "changcheng_3122", "poem_class": "长城", "poet_dynasty": "唐朝", "poet": "杜牧", "poem": "圣敬文思业太平，海寰天下唱歌行。秋来气势洪河壮，霜后精神泰华狞。广德者强朝万国，用贤无敌是长城。君王若悟治安论，安史何人敢弄兵。"},
{"poem_name": "春日", "poem_id": "taohua_187324", "poem_class": "桃花", "poet_dynasty": "宋朝", "poet": "汪藻", "poem": "一春略无十日晴，处处浮云将雨行。野田春水碧于镜，人影渡傍鸥不惊。桃花嫣然出篱笑，似开未开最有情。茅茨烟暝客衣湿，破梦午鸡啼一声。"},
{"poem_name": "女冠子·昨夜夜半", "poem_id": "taohua_2625", "poem_class": "桃花", "poet_dynasty": "唐朝", "poet": "韦庄", "poem": "昨夜夜半，枕上分明梦见。语多时。依旧桃花面，频低柳叶眉。半羞还半喜，欲去又依依。觉来知是梦，不胜悲。"},
{"poem_name": "美人梳头歌", "poem_id": "taohua_5395", "poem_class": "桃花", "poet_dynasty": "唐朝", "poet": "李贺", "poem": "西施晓梦绡帐寒，香鬟堕髻半沉檀。辘轳咿哑转鸣玉，惊起芙蓉睡新足。双鸾开镜秋水光，解鬟临镜立象床。一编香丝云撒地，玉钗落处无声腻。纡手却盘老鸦色，翠滑宝钗簪不得。春风烂漫恼娇慵，十八鬟多无气力。妆成婑鬌欹不斜，云裾数步踏雁沙。背人不语向何处？下阶自折樱桃花。"},
{"poem_name": "江雨有怀郑典设", "poem_id": "taohua_5933", "poem_class": "桃花", "poet_dynasty": "唐朝", "poet": "杜甫", "poem": "春雨暗暗塞峡中，早晚来自楚王宫。乱波分披已打岸，弱云狼藉不禁风。宠光蕙叶与多碧，点注桃花舒小红。谷口子真正忆汝，岸高瀼滑限西东。"},
{"poem_name": "桃花", "poem_id": "taohua_15409", "poem_class": "桃花", "poet_dynasty": "唐朝", "poet": "元稹", "poem": "桃花浅深处，似匀深浅妆。春风助肠断，吹落白衣裳。"},
{"poem_name": "宿业师山房期丁大不至", "poem_id": "xiyang_539", "poem_class": "夕阳", "poet_dynasty": "唐朝", "poet": "孟浩然", "poem": "夕阳度西岭，群壑倏已暝。松月生夜凉，风泉满清听。樵人归欲尽，烟鸟栖初定。之子期宿来，孤琴候萝径。"},
{"poem_name": "书河上亭壁", "poem_id": "xiyang_24365", "poem_class": "夕阳", "poet_dynasty": "宋朝", "poet": "寇准", "poem": "岸阔樯稀波渺茫，独凭危槛思何长。萧萧远树疏林外，一半秋山带夕阳。"},
{"poem_name": "赋得还山吟送沈四山人", "poem_id": "guihua_11398", "poem_class": "桂花", "poet_dynasty": "唐朝", "poet": "高适", "poem": "还山吟，天高日暮寒山深，送君还山识君心。人生老大须恣意，看君解作一生事。山间偃仰无不至，石泉淙淙若风雨，桂花松子常满地。卖药囊中应有钱，还山服药又长年。白云劝尽杯中物，明月相随何处眠？眠时忆问醒时事，梦魂可以相周旋。"},
{"poem_name": "友人南游不回因而有寄", "poem_id": "guihua_34351", "poem_class": "桂花", "poet_dynasty": "唐朝", "poet": "于武陵", "poem": "相思春树绿，千里亦依依。鄠杜月频满，潇湘人未归。桂花风半落，烟草蝶双飞。一别无消息，水南车迹稀。"},
{"poem_name": "秋怀十五首", "poem_id": "guihua_6967", "poem_class": "桂花", "poet_dynasty": "唐朝", "poet": "孟郊", "poem": "孤骨夜难卧，吟虫相唧唧。老泣无涕洟，秋露为滴沥。去壮暂如剪，来衰纷似织。触绪无新心，丛悲有馀忆。讵忍逐南帆，江山践往昔。秋月颜色冰，老客志气单。冷露滴梦破，峭风梳骨寒。席上印病文，肠中转愁盘。疑怀无所凭，虚听多无端。棓桐枯峥嵘，声响如哀弹。一尺月透户，仡栗如剑飞。老骨坐亦惊，病力所尚微。虫苦贪夜色，鸟危巢焚辉。孀娥理故丝，弧哭抽馀噫。浮年不可追，衰步多夕归。秋至老更贫，破屋无门扉。一片月落床，四壁风入衣。疏梦不复远，弱心良易归。商葩将去绿，缭绕争馀辉。野步踏事少，病谋向物违。幽幽草根虫，生意与我微。竹风相戛语，幽闺暗中闻。鬼神满衰听，恍愡难自分。商叶堕干雨，秋衣卧单云。病骨可剸物，酸呻亦成文。瘦攒如此枯，壮落随西曛。袅袅一线命，徒言系絪缊。老骨惧秋月，秋月刀剑棱。纤威不可干，冷魂坐自凝。羁雌巢空镜，仙飙荡浮冰。惊步恐自翻，病大不敢凌。单床寤皎皎，瘦卧心兢兢。洗河不见水，透浊为清澄。诗壮昔空说，诗衰今何凭。老病多异虑，朝夕非一心。商虫哭衰运，繁响不可寻。秋草瘦如发，贞芳缀疏金。晚鲜讵几时，驰景还易阴。弱习徒自耻，暮知欲何任。露才一见馋，潜智早已深。防深不防露，此意古所箴。岁暮景气干，秋风兵甲声。织织劳无衣，喓喓徒自鸣。商声耸中夜，蹇支废前行。青发如秋园，一剪不复生。少年如饿花，瞥见不复明。君子山岳定，小人丝毫争。多争多无寿，天道戒其盈。冷露多瘁索，枯风饶吹嘘。秋深月清苦。虫老声粗疏。赪珠枝累累，芳金蔓舒舒。草木亦趣时，寒荣似春馀。自悲零落生，与我心何如。老人朝夕异，生死每日中。坐随一啜安，卧与万景空。视短不到门，听涩讵逐风。还如刻削形，免有纤悉聪。浪浪谢初始，皎皎幸归终。孤隔文章友，亲密蒿莱翁。岁绿闵似黄，秋节迸已穷。四时既相迫，万虑自然丛。南逸浩淼际，北贫硗确中。曩怀沉遥江，衰思结秋嵩。锄食难满腹，叶衣多丑躬。尘缕不自整，古吟将谁通。幽竹啸鬼神，楚铁生虬龙。志生多异感，运郁由邪衷。常思书破衣，至死教初重。习乐莫习声，习声多顽聋。明明胸中言，愿写为高崇。幽苦日日甚，老力步步微。常恐暂下床，至门不复归。饥者重一食，寒者重一衣。泛广岂无涘，姿行亦有随。语中失次第，身外生疮痍。桂蠧既潜污，桂花损贞姿。詈言一失香，千古闻臭词。将死始前悔，前悔不可追。哀哉轻薄行，终日与驷驰。流运闪欲尽，枯折皆相号。棘枝风哭酸，桐叶霜颜高。老虫干铁鸣，惊兽孤玉咆。商气洗声瘦，晚阴驱景芳。集耳不可遏，噎神不可逃。蹇行散馀郁，幽坐谁与曹。抽壮无一线，剪怀盈千刀。清诗既名朓，金菊亦姓陶。收拾昔所弃，咨嗟今比毛。幽幽岁晏言，零落不可操。霜气入病骨，老人身生冰。衰毛暗相刺，冷痛不可胜。鷕鷕伸至明，强强揽所凭。瘦坐形欲折，晚饥心将崩。劝药左右愚，言语如见憎。耸耳噎神开，始知功用能。日中视馀疮，暗锁闻绳蝇。彼齅一何酷，此味半点凝。潜毒尔无猒，馀生我堪矜。冻飞幸不远，冬令反心惩。出没各有时，寒热苦相凌。仰谢调运翁，请命愿有征。黄河倒上天，众水有却来。人心不及水，一直去不回。一直亦有巧，不肯至蓬莱。一直不知疲，唯闻至省台。忍古不失古，失古志易催。失古剑亦折，失古琴亦哀。夫子失古泪，当时落漼漼。诗老失古心，至今寒皑皑。古骨无浊肉，古衣如藓苔。劝君勉忍古，忍古销尘埃。詈言不见血，杀人何纷纷。声如穷家犬，吠窦何訚訚。詈痛幽鬼哭，詈侵黄金贫。言词岂用多，憔悴在一闻。古詈舌不死，至今书云云。今人咏古书，善恶宜自分。秦火不爇舌，秦火空蓺文。所以詈更生，至今横絪缊。"},
{"poem_name": "秋日西湖园亭", "poem_id": "guihua_42521", "poem_class": "桂花", "poet_dynasty": "元朝", "poet": "仇远", "poem": "西湖一曲百泉通，漠漠青山绕梵宫。故国园林秋色净，明朝风雨桂花空。银笙玉笛清歌外，画舫珠帘落照中。人物风光两相称，儿童遮莫笑山翁。"},
{"poem_name": "韶州驿楼宴罢", "poem_id": "guihua_19326", "poem_class": "桂花", "poet_dynasty": "唐朝", "poet": "许浑", "poem": "檐外千帆背夕阳，归心杳杳鬓苍苍。岭猿群宿夜山静，沙鸟独飞秋水凉。露堕桂花棋局湿，风吹荷叶酒瓶香。主人不醉下楼去，月在南轩更漏长。"},
{"poem_name": "谢陆处士杼山折青桂花见寄之什", "poem_id": "guihua_23571", "poem_class": "桂花", "poet_dynasty": "唐朝", "poet": "颜真卿", "poem": "群子游杼山，山寒桂花白。绿荑含素萼，采折自逋客。忽枉岩中诗，芳香润金石。全高南越蠹，岂谢东堂策。会惬名山期，从君恣幽觌。"},
{"poem_name": "新楼诗二十首·寒林寺", "poem_id": "guihua_11053", "poem_class": "桂花", "poet_dynasty": "唐朝", "poet": "李绅", "poem": "最深城郭在人烟，疑借壶中到梵天。岩树桂花开月殿，石楼风铎绕金仙。地无尘染多灵草，室鉴真空有定泉。应是法宫传觉路，使无烦恼见青莲。"},
{"poem_name": "宿泊孟津寄三堂友人", "poem_id": "guihua_59372", "poem_class": "桂花", "poet_dynasty": "唐朝", "poet": "韦庄", "poem": "解缆西征未有期，槐花又逼桂花时。鸿胪陌上归耕晚，金马门前献赋迟。只恐愁苗生两鬓，不堪离恨入双眉。分明昨夜南池梦，还把渔竿咏楚词。"},
{"poem_name": "昨夜", "poem_id": "guihua_4955", "poem_class": "桂花", "poet_dynasty": "唐朝", "poet": "李商隐", "poem": "不辞鶗鴂妒年芳，但惜流尘暗烛房。昨夜西池凉露满，桂花吹断月中香。"},
{"poem_name": "送宋处士归山", "poem_id": "guihua_19165", "poem_class": "桂花", "poet_dynasty": "唐朝", "poet": "许浑", "poem": "卖药修琴归去迟，山风吹尽桂花枝。世间甲子须臾事，逢著仙人莫看棋。"},
{"poem_name": "中秋月出复雨有怀叶子文汤明叔·三秋此夕恰平分", "poem_id": "guihua_42443", "poem_class": "桂花", "poet_dynasty": "元朝", "poet": "仇远", "poem": "三秋此夕恰平分，城市人家半闭门。正忆紫云吹玉笛，忽惊皓月照金樽。宦情素薄鸿初到，诗兴方浓雨又昏。不是桂花香自慰，倚栏无语易销魂。"},
{"poem_name": "九月十日郡楼独酌", "poem_id": "guihua_33795", "poem_class": "桂花", "poet_dynasty": "唐朝", "poet": "羊士谔", "poem": "掾史当授衣，郡中稀物役。嘉辰怅已失，残菊谁为惜。棂轩一尊泛，天景洞虚碧。暮节独赏心，寒江鸣湍石。归期北州里，旧友东山客。飘荡云海深，相思桂花白。"},
{"poem_name": "醉落魄·葺金细弱", "poem_id": "guihua_23482", "poem_class": "桂花", "poet_dynasty": "宋朝", "poet": "周邦彦", "poem": "葺金细弱。秋风嫩、桂花初著。蕊珠宫里人难学。花染娇荑，羞映翠云幄。清香不与兰荪弱。一枝云鬓巧梳掠。夜凉轻撼蔷薇萼。香满衣襟，月在凤凰阁。"},
{"poem_name": "有所思", "poem_id": "guihua_5476", "poem_class": "桂花", "poet_dynasty": "唐朝", "poet": "李贺", "poem": "去年陌上歌离曲，今日君书远游蜀。帘外花开二月风，台前泪滴千行竹。琴心与妾肠，此夜断还续。想君白马悬雕弓，世间何处无春风。君心未肯镇如石，妾颜不久如花红。夜残高碧横长河，河上无梁空白波。西风未起悲龙梭，年年织素攒双蛾。江山迢递无休绝，泪眼看灯乍明灭。自从孤馆深锁窗，桂花几度圆还缺。鸦鸦向晓鸣森木，风过池塘响丛玉。白日萧条梦不成，桥南更问仙人卜。"},
{"poem_name": "解语花·上元", "poem_id": "yuanxiaojie_1563", "poem_class": "元宵节", "poet_dynasty": "宋朝", "poet": "周邦彦", "poem": "风消绛蜡，露浥红莲，灯市光相射。桂华流瓦。纤云散，耿耿素娥欲下。衣裳淡雅。看楚女纤腰一把。箫鼓喧，人影参差，满路飘香麝。因念都城放夜。望千门如昼，嬉笑游冶。钿车罗帕。相逢处，自有暗尘随马。年光是也。唯只见、旧情衰谢。清漏移，飞盖归来，从舞休歌罢。"},
{"poem_name": "大堤曲", "poem_id": "guihua_5416", "poem_class": "桂花", "poet_dynasty": "唐朝", "poet": "李贺", "poem": "妾家住横塘，红纱满桂香。青云教绾头上髻，明月与作耳边珰。莲风起，江畔春；大堤上，留北人。郎食鲤鱼尾，妾食猩猩唇。莫指襄阳道，绿浦归帆少。今日菖蒲花，明朝枫树老。"},
{"poem_name": "六丑·看东风海底", "poem_id": "yuanxiaojie_34968", "poem_class": "元宵节", "poet_dynasty": "宋朝", "poet": "刘辰翁", "poem": "看东风海底，送落日、飞空如掷。醉游暮归，怕西州堕策。归路偏失。记上元时节，千门立马，望金坡残雪。素娥推下团栾辙。塞草惊尘，河水渡楫。悠悠雨丝风拂。但相随断雁，时度荒泽。回头紫陌。梦归归未得。憔悴江南，秋风旧客。去年说著今日。漫故人相命，玳筵鸣瑟。愁汗漫、全林杯窄。况飘泊相遇，当时老叟，梨园歌籍。高歌为我几回阕。似子规、落月啼乌悄，傍人泪滴。"},
{"poem_name": "客中近元夕", "poem_id": "yuanxiaojie_39793", "poem_class": "元宵节", "poet_dynasty": "元朝", "poet": "方回", "poem": "新晴春早暖，客里上元天。辇路灯如梦，璇霄月欲圆。岂惟无酒酤，不复有床眠。歌舞愚儿辈，凄凉已十年。"},
{"poem_name": "庆陆仁重举男四首·升平重见上元天", "poem_id": "yuanxiaojie_39577", "poem_class": "元宵节", "poet_dynasty": "元朝", "poet": "方回", "poem": "升平重见上元天，箫鼓声中璧月圆。惟有高门更多喜，金盘分送洗儿钱。"},
{"poem_name": "送林子方直阁秘书将漕闽部三首·梅花国里荔枝村", "poem_id": "yuanxiaojie_65136", "poem_class": "元宵节", "poet_dynasty": "宋朝", "poet": "杨万里", "poem": "梅花国里荔枝村，颇记张灯作上元。一别频蒙访生死，七年再见劣寒温。属当闵雨祈群望，不得临风共一尊。谁为君王留国士，吾衰犹拟叫天阍。"},
{"poem_name": "上元夜建元寺观灯呈智通上人", "poem_id": "yuanxiaojie_35502", "poem_class": "元宵节", "poet_dynasty": "唐朝", "poet": "章碣", "poem": "建元看别上元灯，处处回廊斗火层。珠玉乱抛高殿佛，绮罗深拜远山僧。临风走笔思呈惠，到晓行禅合伴能。无限喧阗留不得，月华西下露华凝。"},
{"poem_name": "上元夜六首·玉漏银壶且莫催", "poem_id": "yuanxiaojie_35610", "poem_class": "元宵节", "poet_dynasty": "唐朝", "poet": "崔液", "poem": "玉漏银壶且莫催，铁关金锁彻明开。谁家见月能闲坐？何处闻灯不看来？"},
{"poem_name": "探春令·元夕", "poem_id": "yuanxiaojie_34997", "poem_class": "元宵节", "poet_dynasty": "宋朝", "poet": "赵长卿", "poem": "去年元夜，正钱塘，看天街灯烛。闹蛾儿转处，熙熙语笑，百万红妆女。今年肯把轻辜负。列荧煌千炬。趁闲身未老，良辰美景，款醉新歌舞。"},
{"poem_name": "和乡守赵计院灯夕韵", "poem_id": "yuanxiaojie_48386", "poem_class": "元宵节", "poet_dynasty": "宋朝", "poet": "刘克庄", "poem": "厨传终年省饯迎，万金难买上元晴。首龡豳俗祈年雅，遥和尧民击壤声。庭少缿筩知讼息，边无刁斗喜时增。雌堂清苦倡优拙，姑扇仁风慰物情。"},
{"poem_name": "郡中上元灯减旧例三之二而又迎送使客七首·忆昔三衢看上元", "poem_id": "yuanxiaojie_65002", "poem_class": "元宵节", "poet_dynasty": "宋朝", "poet": "杨万里", "poem": "忆昔三衢看上元，玉虹横贯水精帘。穷州今夕酸寒杀，老眼看来自不忺。"},
{"poem_name": "正月初四后十余日病嗽不能出杂书十首·江皋残雪霁", "poem_id": "yuanxiaojie_38545", "poem_class": "元宵节", "poet_dynasty": "元朝", "poet": "方回", "poem": "江皋残雪霁，想见东风还。可览不可拾，春容有无间。城市哄灯火，强作元夕天。乱离痛甫定，物华非自然。栖栖坐羁旅，嘿嘿悲徂年。"},
{"poem_name": "江城梅花引·相思无处著春寒", "poem_id": "yuanxiaojie_34849", "poem_class": "元宵节", "poet_dynasty": "宋朝", "poet": "刘辰翁", "poem": "相思无处著春寒。傍阑干。湿阑干。似我情怀，处处忆临安。想见夜深村鼓静，灯晕碧，为傍人，说上元。是花是雪无意看。雨摧残。雨摧残。探春未还。到春还、似不如闲。感恨千般、憔悴做花难。不惜与君同一醉，君不见，铜雀台，望老瞒。时邻居声妓有物化之感。"},
{"poem_name": "上元夜忆长安", "poem_id": "yuanxiaojie_22593", "poem_class": "元宵节", "poet_dynasty": "唐朝", "poet": "顾况", "poem": "沧州老一年，老去忆秦川。处处逢珠翠，家家听管弦。云车龙阙下，火树凤楼前。今夜沧州夜，沧州夜月圆。"},
{"poem_name": "宝鼎现·上元", "poem_id": "yuanxiaojie_35118", "poem_class": "元宵节", "poet_dynasty": "宋朝", "poet": "赵长卿", "poem": "嚣尘尽扫，碧落辉腾，元宵三五。更漏永、迟迟停鼓。天上人间当此遇。正年少、尽香车宝马，次第追随士女。看往来、巷陌连＿，簇起星毯无数。政简物阜清闲处。听笙歌、鼎沸频举。灯焰暖、庭帏高下，红影相交知几户。恣欢笑、道今宵景色，胜前时几度。细算来、皇都此夕，消得喧传今古。排备绮席成行，炉喷袅、沈檀轻缕。睹遨游彩仗，疑是神仙伴侣。欲飞去、恨难留住。渐到蓬瀛步。愿永逢、恁时恁节，且与风光为主。"},
{"poem_name": "送江侍御", "poem_id": "huanghelou_327064", "poem_class": "黄鹤楼", "poet_dynasty": "明朝", "poet": "黄衷", "poem": "未厌西南作远行，游龙春峤傍花明。碧鸡关外先秋约，黄鹤楼前今雨情。两省官评还藻鉴，三司事会尽戎兵。礼庭喜气年来别，雁塔增题一代名。"},
{"poem_name": "送徐以慱游武昌次陈孟英先生韵", "poem_id": "huanghelou_342866", "poem_class": "黄鹤楼", "poet_dynasty": "明朝", "poet": "徐庸", "poem": "群山皱绿峰峦起，秋雨才过净如洗。或浓或淡有无间，一幅天然赵千里。飞岚拂酒吴姬觞，红豆蔻传心字香。几回语别别未得，愁入锦纹丝缕长。璧月茫茫云杳杳，醉来仰望吴天小。黄鹤楼头仙不回，青鸾镜里人难老。江湖胜槩□□□，□去烦君重吊古。荻芽初长拟东还，河豚又荐西施乳。"},
{"poem_name": "翠楼吟·淳熙丙午冬", "poem_id": "huanghelou_1685", "poem_class": "黄鹤楼", "poet_dynasty": "宋朝", "poet": "姜夔", "poem": "月冷龙沙，尘清虎落，今年汉初赐。新翻胡部曲，听毡幕元戎歌吹。层楼高峙，看槛曲萦红，檐牙飞翠。人姝丽，粉香吹下，夜寒风细。此地宜有词仙，拥素云黄鹤，与君游戏。玉梯凝望久，但芳草萋萋千里。天涯情味，仗酒祓清愁，花消英气。西山外，晚来还卷，一帘秋霁。"},
{"poem_name": "诸佛居何国土", "poem_id": "huanghelou_284331", "poem_class": "黄鹤楼", "poet_dynasty": "宋朝", "poet": "释慧方", "poem": "千佛灵踪莫别求，长沙机转有来由。要知觌体难藏处，黄鹤楼前鹦鹉洲。"},
{"poem_name": "经乱离后天恩流夜郎忆旧游书怀赠江夏韦太守良宰", "poem_id": "huanghelou_4245", "poem_class": "黄鹤楼", "poet_dynasty": "唐朝", "poet": "李白", "poem": "天上白玉京，十二楼五城。仙人抚我顶，结发受长生。误逐世间乐，颇穷理乱情。九十六圣君，浮云挂空名。天地赌一掷，未能忘战争。试涉霸王略，将期轩冕荣。时命乃大谬，弃之海上行。学剑翻自哂，为文竟何成。剑非万人敌，文窃四海声。儿戏不足道，五噫出西京。临当欲去时，慷慨泪沾缨。叹君倜傥才，标举冠群英。开筵引祖帐，慰此远徂征。鞍马若浮云，送余骠骑亭。歌钟不尽意，白日落昆明。十月到幽州，戈鋋若罗星。君王弃北海，扫地借长鲸。呼吸走百川，燕然可摧倾。心知不得语，却欲栖蓬瀛。弯弧惧天狼，挟矢不敢张。揽涕黄金台，呼天哭昭王。无人贵骏骨，騄耳空腾骧。乐毅倘再生，于今亦奔亡。蹉跎不得意，驱马还贵乡。逢君听弦歌，肃穆坐华堂。百里独太古，陶然卧羲皇。征乐昌乐馆，开筵列壶觞。贤豪间青娥，对烛俨成行。醉舞纷绮席，清歌绕飞梁。欢娱未终朝，秩满归咸阳。祖道拥万人，供帐遥相望。一别隔千里，荣枯异炎凉。炎凉几度改，九土中横溃。汉甲连胡兵，沙尘暗云海。草木摇杀气，星辰无光彩。白骨成丘山，苍生竟何罪。函关壮帝居，国命悬哥舒。长戟三十万，开门纳凶渠。公卿如犬羊，忠谠醢与菹。二圣出游豫，两京遂丘墟。帝子许专征，秉旄控强楚。节制非桓文，军师拥熊虎。人心失去就，贼势腾风雨。惟君固房陵，诚节冠终古。仆卧香炉顶，餐霞漱瑶泉。门开九江转，枕下五湖连。半夜水军来，浔阳满旌旃。空名适自误，迫胁上楼船。徒赐五百金，弃之若浮烟。辞官不受赏，翻谪夜郎天。夜郎万里道，西上令人老。扫荡六合清，仍为负霜草。日月无偏照，何由诉苍昊。良牧称神明，深仁恤交道。一忝青云客，三登黄鹤楼。顾惭祢处士，虚对鹦鹉洲。樊山霸气尽，寥落天地秋。江带峨眉雪，川横三峡流。万舸此中来，连帆过扬州。送此万里目，旷然散我愁。纱窗倚天开，水树绿如发。窥日畏衔山，促酒喜得月。吴娃与越艳，窈窕夸铅红。呼来上云梯，含笑出帘栊。对客小垂手，罗衣舞春风。宾跪请休息，主人情未极。览君荆山作，江鲍堪动色。清水出芙蓉，天然去雕饰。逸兴横素襟，无时不招寻。朱门拥虎士，列戟何森森。剪凿竹石开，萦流涨清深。登台坐水阁，吐论多英音。片辞贵白璧，一诺轻黄金。谓我不愧君，青鸟明丹心。五色云间鹊，飞鸣天上来。传闻赦书至，却放夜郎回。暖气变寒谷，炎烟生死灰。君登凤池去，忽弃贾生才。桀犬尚吠尧，匈奴笑千秋。中夜四五叹，常为大国忧。旌旆夹两山，黄河当中流。连鸡不得进，饮马空夷犹。安得羿善射，一箭落旄头。"},
{"poem_name": "江山万里图", "poem_id": "huanghelou_242056", "poem_class": "黄鹤楼", "poet_dynasty": "明朝", "poet": "方孝孺", "poem": "我昔奉敕辞金阙，西下巴川持使节。仙槎二月出龙河，万里春风掉晴雪。吴江茫茫入杳冥，棹歌初过蛾眉亭。锦袍不见李供奉，白云遮断三山青。烟芜涨绿知何地，白鸟双双没淮树。片帆风满疾如飞，矫首惊看溯流去。大孤小孤横雪波，匡庐五老青嵯峨。九江秀色叹奇绝，半空飞瀑悬银河。推篷竟日闲吟倚，瞬息舟移洞庭水。君山如黛压中流，十二烟鬟镜光里。好山远自峨眉来，潇湘练明天际开。疑峰九点落空翠，重华孤坟安在哉？武昌地转多遗迹，隔岸鸟鸣瞻赤壁。烟焰旌旗魏武兵，纶巾羽扇周郎策。扶醉曾登黄鹤楼，汉阳城对鹦鹉洲。即从鄂渚棹明月，溯流直上窥荆州。夷陵山势多重叠，楚树蛮云远相接。欲向夔城入锦城，还于巴峡穿巫峡。神女峰前路欲迷，瞿塘滟滪闻猿啼。五溪越尽见雪岭，但见青天鸟道低。万里桥西看立马，足迹经游半天下。愧无草檄拟相如，笑掷橐金轻陆贾。今年诏许临丹丘，梦中往往惊羁愁。江山谁写入图画，眼中历历如经游。岸巾一览发长啸，满襟爽气高堂秋。"},
{"poem_name": "京城春日二首·其二", "poem_id": "huanghelou_304488", "poem_class": "黄鹤楼", "poet_dynasty": "元朝", "poet": "乃贤", "poem": "黄鹤楼东卖酒家，王孙清晓驻游车。宝钗换得葡萄去，今日城东看杏花。"},
{"poem_name": "红梅", "poem_id": "huanghelou_374785", "poem_class": "黄鹤楼", "poet_dynasty": "明朝", "poet": "张凤翔", "poem": "雪山石滑走白兔，羽衣翩翩铁桥路。手撚三尺紫珊瑚，一片丹霞映霜素。渴服胭脂井底泉，饥餐玛瑙瓮中露。换骨曾分紫府丹，出尘不借清风屦。乾坤二月春气浓，幸好逃奴逞妖嫭。仙人绛节上璚霄，吹落香风满寰宇。黄鹤楼头玉笛吹，无缘得见蓝桥妪。安能尽度世间人，个个红颜老能驻。"},
{"poem_name": "感兴", "poem_id": "changcheng_183489", "poem_class": "长城", "poet_dynasty": "宋朝", "poet": "李吕", "poem": "感兴聚灭元同水上沤，痴人贪着不知休。生便当路栽荆棘，死代群雏作马牛。上陇计全谋蜀道，长城功半废少丘。古来大手犹如此，只合将心向内求。"},
{"poem_name": "颂古十首·百千诸佛在何居", "poem_id": "huanghelou_171761", "poem_class": "黄鹤楼", "poet_dynasty": "宋朝", "poet": "释法薰", "poem": "百千诸佛在何居，黄鹤楼诗锦不如。问汝秀才题也未，一篇题取莫踌躇。"},
{"poem_name": "檀江州", "poem_id": "changcheng_268202", "poem_class": "长城", "poet_dynasty": "清朝", "poet": "洪亮吉", "poem": "可怜白浮鸠，枉杀檀江州。万里长城君自毁，明年饮马长江水。长江饮马君有知，目光裂电神骓驰。"},
{"poem_name": "逢病军人", "poem_id": "changcheng_430", "poem_class": "长城", "poet_dynasty": "唐朝", "poet": "卢纶", "poem": "行多有病住无粮，万里还乡未到乡。蓬鬓哀吟长城下，不堪秋气入金疮。"},
{"poem_name": "题黄鹤楼", "poem_id": "huanghelou_195701", "poem_class": "黄鹤楼", "poet_dynasty": "宋朝", "poet": "江万里", "poem": "黄鹤楼高倚半天，楼中黄鹤去千年。檐楹自是留真境，几席何妨得老仙。云护山光秋驻马，日笼江影书停船。良工改写归图画，俯仰令人一慨然。"},
{"poem_name": "秦始皇", "poem_id": "changcheng_288637", "poem_class": "长城", "poet_dynasty": "宋朝", "poet": "李含章", "poem": "金虎宫邻事可怜，漫疑鹑首赐钧天。终令六国还三户，空使诸生笑九泉。车载韫辌山有鬼，舟行缥缈海无仙。伤心万里长城在，依旧扶苏伏剑年。"},
{"poem_name": "杞梁墓", "poem_id": "changcheng_34191", "poem_class": "长城", "poet_dynasty": "唐朝", "poet": "汪遵", "poem": "一叫长城万仞摧，杞梁遗骨逐妻回。南邻北里皆孀妇，谁解坚心继此来。"},
{"poem_name": "季孙肥", "poem_id": "changcheng_224872", "poem_class": "长城", "poet_dynasty": "宋朝", "poet": "刘攽", "poem": "季孙事颛臾，祸起萧墙内。秦皇筑长城，灭国乃胡亥。蒙公不正谏，地脉岂其罪。战国尚权谋，阿谀彼何怪。亲为圣人徒，鄙陋曾莫解。龟玉毁椟中，危颠竟谁赖。鸣鼓讵可攻，菹醢死无悔。"},
{"poem_name": "司马错城", "poem_id": "changcheng_228030", "poem_class": "长城", "poet_dynasty": "宋朝", "poet": "陶弼", "poem": "北设长城陷敌尘，更来劳力武陵民。我疑洞里栽桃者，便是当时筑版人。"},
{"poem_name": "送金中丞赴延绥", "poem_id": "changcheng_246987", "poem_class": "长城", "poet_dynasty": "明朝", "poet": "边贡", "poem": "上郡防戎切，中丞入陜遥。隼旂明晓甸，铙吹转春桥。二月花新缀，三川雪正消。北门来寇准，西极使班超。国仗和戎利，人传破胆谣。按图收地险，坚壁阻天骄。礼乐钦儒将，经纶翊圣朝。长城一身是，讵数霍嫖姚。"},
{"poem_name": "湖山堂晚坐", "poem_id": "changcheng_168168", "poem_class": "长城", "poet_dynasty": "宋朝", "poet": "释绍嵩", "poem": "木叶落时节，湖山向晚晴。移床桥上坐，看客海边行。寂寂饶孤兴，悠悠送此生。遣愁聊觅句，那敢谓长城。"},
{"poem_name": "始皇", "poem_id": "changcheng_155433", "poem_class": "长城", "poet_dynasty": "宋朝", "poet": "杨亿", "poem": "衡石量书夜漏深，咸阳宫阙杳沉沉。沧波沃日虚鞭石，白刃凝霜枉铸金。万里长城穿地脉，八方驰道听车音。儒坑未冷骊山火，三月青烟绕翠岑。"},
{"poem_name": "魏茶马生日·浪夸京洛渐尘清", "poem_id": "changcheng_118658", "poem_class": "长城", "poet_dynasty": "宋朝", "poet": "魏了翁", "poem": "浪夸京洛渐尘清，局面今翻第几枰。须倚玉龙擎重任，暂依金马作长城。时人共记维寅度，阳画元从建亥生。试向后天推八八，吾宗卜数万为盈。"},
{"poem_name": "白岩歌为乔希大司马赋", "poem_id": "changcheng_250459", "poem_class": "长城", "poet_dynasty": "明朝", "poet": "王鏊", "poem": "太行西来势如翔，两崖忽断纷开张。中间沃衍散耕牧，至今风俗馀陶唐。白岩嶕峣森立玉，疑贮白云千万斛。又疑天山雪不消，六月悬崖挂飞瀑。长松矹硉偃虬龙，磐石坐送孤飞鸿。朝看白岩横，暮看白岩纵。幅巾芒屦长松下，白岩处处长相逢。一朝还为苍生起，坐镇留都惟隐几。江东烟树晚重重，回首白岩云万里。苻坚入寇不须惊，隐然人倚如长城。围棋似是谢安石，断靷谁为郭子横。只将忠赤佐天子，不管白璧来青蝇。青蝇青蝇何为哉，我思白岩归去来。"},
{"poem_name": "鹧鸪天·荡漾西湖采绿苹", "poem_id": "taohua_25919", "poem_class": "桃花", "poet_dynasty": "宋朝", "poet": "范成大", "poem": "荡漾西湖采绿苹，扬鞭南埭哀红尘。桃花暖日茸茸笑，杨柳光风浅浅颦。章贡水，郁孤云，多情争似桂江春。崔徽卷轴瑶姬梦，纵有相逢不是真。"},
{"poem_name": "雨雪曲", "poem_id": "changcheng_12051", "poem_class": "长城", "poet_dynasty": "唐朝", "poet": "卢照邻", "poem": "虏骑三秋入，关云万里平。雪似胡沙暗，冰如汉月明。高阙银为阙，长城玉作城。节旄零落尽，天子不知名。"},
{"poem_name": "安州应城玉女汤作", "poem_id": "taohua_4359", "poem_class": "桃花", "poet_dynasty": "唐朝", "poet": "李白", "poem": "神女殁幽境，汤池流大川。阴阳结炎炭，造化开灵泉。地底烁朱火，沙旁歊素烟。沸珠跃明月，皎镜涵空天。气浮兰芳满，色涨桃花然。精览万殊入，潜行七泽连。愈疾功莫尚，变盈道乃全。濯缨掬清泚，晞发弄潺湲。散下楚王国，分浇宋玉田。可以奉巡幸，奈何隔穷偏。独随朝宗水，赴海输微涓。"},
{"poem_name": "久别离", "poem_id": "taohua_4364", "poem_class": "桃花", "poet_dynasty": "唐朝", "poet": "李白", "poem": "别来几春未还家，玉窗五见樱桃花。况有锦字书，开缄使人嗟。至此肠断彼心绝。云鬟绿鬓罢梳结，愁如回飙乱白雪。去年寄书报阳台，今年寄书重相催。东风兮东风，为我吹行云使西来。待来竟不来，落花寂寂委青苔。"},
{"poem_name": "奉酬李都督表丈早春作", "poem_id": "taohua_5858", "poem_class": "桃花", "poet_dynasty": "唐朝", "poet": "杜甫", "poem": "力疾坐清晓，来时悲早春。转添愁伴客，更觉老随人。红入桃花嫩，青归柳叶新。望乡应未已，四海尚风尘。"},
{"poem_name": "嘲桃", "poem_id": "taohua_5036", "poem_class": "桃花", "poet_dynasty": "唐朝", "poet": "李商隐", "poem": "无赖夭桃面，平时露井东。春风为开了，却拟笑春风。"},
{"poem_name": "桃花庵歌", "poem_id": "taohua_411", "poem_class": "桃花", "poet_dynasty": "明朝", "poet": "唐寅", "poem": "桃花庵歌版本一桃花坞里桃花庵，桃花庵下桃花仙。桃花仙人种桃树，又摘桃花换酒钱。酒醒只在花前坐，酒醉还[huán]来花下眠。半醒半醉日复日，花落花开年复年。但愿老死花酒间，不愿鞠躬车马前。车尘马足富者趣，酒盏花枝贫者缘。若将富贵比贫贱，一在平地一在天。若将贫贱比车马，他得驱驰我得闲。别人笑我太疯癫，我笑他人看不穿。不见五陵豪杰墓，无花无酒锄作田。桃花庵歌版本二桃花坞里桃花庵，桃花庵下桃花仙。桃花仙人种桃树，又摘桃花卖酒钱。但愿老死花酒间，不愿鞠躬车马前。车尘马足富者趣，酒盏花枝贫者缘。若将富贵比贫贱，一在平地一在天。若将花酒比车马，他得驱驰我得闲。别人笑我忒疯癫，我笑别人看不穿。不见五陵豪杰墓，无花无酒锄作田。桃花庵歌版本三桃花坞里桃花庵，桃花庵下桃花仙。桃花仙人种桃树，又摘桃花换酒钱。但愿老死花酒间，不愿鞠躬车马前。车尘马足显者势，酒盏花枝隐士缘。若将显者比隐士，一在平地一在天。若将花酒比车马，彼何碌碌我何闲。别人笑我太疯癫，我笑他人看不穿。不见五陵豪杰墓，无花无酒锄作田。桃花庵歌版本四桃花坞里桃花庵，桃花庵下桃花仙。桃花仙人种桃树，又摘桃花换酒钱。酒醒只在花前坐，酒醉还[huán]来花下眠。半醉半醒日复日，花开花落年复年。不愿鞠躬车马前，但愿老死花酒间。车尘马足权贵趣，酒盏花枝痴人缘。若将富贵比痴顽，一在平地一在天。若将贫贱比车马，他得驱驰我得闲。世人笑我太疯癫，我笑他人看不穿。不见五陵豪杰墓，无花无酒锄作田。桃花庵歌苏州唐寅原版桃花坞里桃花庵桃花庵下桃花仙桃花仙人种桃树又折花枝当酒钱。酒醒只在花前坐酒醉还须花下眠花前花后日复日酒醉酒醒年复年。不愿鞠躬车马前但愿老死花酒间车尘马足贵者趣酒盏花枝贫者缘。若将富贵比贫贱一在平地一在天若将贫贱比车马他得驱驰我得闲。世人笑我忒疯癫我笑世人看不穿记得五陵豪杰墓无酒无花锄作田。"},
{"poem_name": "山人劝酒", "poem_id": "taohua_4356", "poem_class": "桃花", "poet_dynasty": "唐朝", "poet": "李白", "poem": "苍苍云松，落落绮皓。春风尔来为阿谁，蝴蝶忽然满芳草。秀眉霜雪颜桃花，骨青髓绿长美好。称是秦时避世人，劝酒相欢不知老。各守麋鹿志，耻随龙虎争。欻起佐太子，汉王乃复惊。顾谓戚夫人，彼翁羽翼成。归来商山下，泛若云无情。举觞酹巢由，洗耳何独清。浩歌望嵩岳，意气还相倾。"},
{"poem_name": "奉和圣制送不蒙都护兼鸿胪卿归安西应制", "poem_id": "xiyang_2758", "poem_class": "夕阳", "poet_dynasty": "唐朝", "poet": "王维", "poem": "上卿增命服，都护扬归旆。杂虏尽朝周，诸胡皆自郐。鸣笳瀚海曲，按节阳关外。落日下河源，寒山静秋塞。万方氛祲息，六合乾坤大（一作泰）。无战是天心，天心同覆载。"},
{"poem_name": "薛畏齐兵宪望鹤楼吟", "poem_id": "taohua_237328", "poem_class": "桃花", "poet_dynasty": "明朝", "poet": "杨慎", "poem": "君不见贞观薛少保，下笔好写青田鸟。又不见开元薛郎中，兼泛沧浪学钓翁。名家羽仪有如此，后来杰出复难比。明心烱烱在云端，仙标昂昂如画里。黄鹄矶边鹦武洲，高人别起望鹤楼。渺渺烟霞连北极，悠悠天地入东流。惊浪颓波须砥柱，未许缑山招隐去。枫叶宁栖楚客林，桃花不问秦人树。赤霄玄圃记升沉，今也鸣皋昔在阴。坎止流行随所寓，山林钟鼎亦何心。一览鹤楼卷，重赋鹤楼吟。呜呼少保郎中双南金，世无杜甫谁知音。"},
{"poem_name": "湘月·壬申夏泛舟西湖述怀有赋时予别杭州盖十年矣", "poem_id": "xiyang_34883", "poem_class": "夕阳", "poet_dynasty": "清朝", "poet": "龚自珍", "poem": "壬申夏，泛舟西湖，述怀有赋，时予别杭州盖十年矣天风吹我，堕湖山一角，果然清丽。曾是东华生小客，回首苍茫无际。屠狗功名，雕龙文卷，岂是平生意。乡亲苏小，定应笑我非计。  才见一抹斜阳，半堤香草，顿惹清愁起。罗袜音尘何处觅，渺渺予怀孤寄。怨去吹箫，狂来说剑，两样销魂味。两般春梦，橹声荡入云水。"},
{"poem_name": "按覆后归睦州，赠苗侍御", "poem_id": "xiyang_18055", "poem_class": "夕阳", "poet_dynasty": "唐朝", "poet": "刘长卿", "poem": "地远心难达，天高谤易成。羊肠留覆辙，虎口脱馀生。直氏偷金枉，于家决狱明。一言知己重，片议杀身轻。日下人谁忆，天涯客独行。年光销蹇步，秋气入衰情。建德知何在，长江问去程。孤舟百口渡，万里一猿声。落日开乡路，空山向郡城。岂令冤气积，千古在长平。"},
{"poem_name": "踏莎行·晓树啼莺", "poem_id": "xiyang_11921", "poem_class": "夕阳", "poet_dynasty": "宋朝", "poet": "秦观", "poem": "晓树啼莺，晴洲落雁。酒旗风飐村烟淡。山田过雨正宜耕，畦塍处处春泉漫。踏翠郊原，寻芳野涧。风流旧事嗟云散。楚山谁遣送愁来，夕阳回首青无限。"},
{"poem_name": "送方尊师归嵩山", "poem_id": "xiyang_9758", "poem_class": "夕阳", "poet_dynasty": "唐朝", "poet": "王维", "poem": "仙官欲往九龙潭，旄节朱幡倚石龛。山压天中半天上，洞穿江底出江南。瀑布杉松常带雨，夕阳苍翠忽成岚。借问迎来双白鹤，已曾衡岳送苏耽。"},
{"poem_name": "过前安宜张明府郊居", "poem_id": "xiyang_18088", "poem_class": "夕阳", "poet_dynasty": "唐朝", "poet": "刘长卿", "poem": "寂寥东郭外，白首一先生。解印孤琴在，移家五柳成。夕阳临水钓，春雨向田耕。终日空林下，何人识此情。"},
{"poem_name": "忆昔", "poem_id": "xiyang_2651", "poem_class": "夕阳", "poet_dynasty": "唐朝", "poet": "韦庄", "poem": "昔年曾向五陵游，子夜歌清月满楼。银烛树前长似昼，露桃花里不知秋。西园公子名无忌，南国佳人号莫愁。今日乱离俱是梦，夕阳唯见水东流！"},
{"poem_name": "越王楼歌", "poem_id": "xiyang_6055", "poem_class": "夕阳", "poet_dynasty": "唐朝", "poet": "杜甫", "poem": "绵州州府何磊落，显庆年中越王作。孤城西北起高楼，碧瓦朱甍照城郭。楼下长江百丈清，山头落日半轮明。君王旧迹今人赏，转见千秋万古情。"},
{"poem_name": "偶书", "poem_id": "xiyang_25984", "poem_class": "夕阳", "poet_dynasty": "清朝", "poet": "高鼎", "poem": "高楼人去碧天长，点点帆迎落日黄。敢冀舟中逢谢尚，漫劳市上识韩康。丧家毕竟非秦赘，悯世何曾是楚狂。二十年来尤守拙，白云沧海总茫茫。"},
{"poem_name": "何满子·寂寞芳菲暗度", "poem_id": "xiyang_36601", "poem_class": "夕阳", "poet_dynasty": "五代", "poet": "毛熙震", "poem": "寂寞芳菲暗度，岁华如箭堪惊。缅想旧欢多少事，转添春思难平。曲槛丝垂金柳，小窗弦断银筝。深院空闻燕语，满园闲落花轻。一片相思休不得，忍教长日愁生，谁见夕阳孤梦？觉来无限伤情。"},
{"poem_name": "月夕", "poem_id": "guihua_4951", "poem_class": "桂花", "poet_dynasty": "唐朝", "poet": "李商隐", "poem": "草下阴虫叶上霜，朱栏迢递压湖光。兔寒蟾冷桂花白，此夜姮娥应断肠。"},
{"poem_name": "谒山", "poem_id": "xiyang_4989", "poem_class": "夕阳", "poet_dynasty": "唐朝", "poet": "李商隐", "poem": "从来系日乏长绳，水去云回恨不胜。欲就麻姑买沧海，一杯春露冷如冰。"},
{"poem_name": "饯盛影则教授", "poem_id": "guihua_57669", "poem_class": "桂花", "poet_dynasty": "宋朝", "poet": "林景熙", "poem": "空明仙人朝帝所，跨鹤凌虚堕霜羽。洞中石髓流不乾，圣泉写入君肺腑。潘江陆海一目尽，自提修绠汲千古。碧芹水泠涵夜灯，丹凤山空鸣晓鼓。有时白战风骚场，小巫见之缩双股。饭虽不足仁义腴，墙阴老荠羹春苦。丈夫出处各有道，天地网常要撑拄。俗吏惟知骋刀笔，腐儒亦或拘训诂。云雾窗寒森宝书，广文袖有修月斧。离亭酒短秋帆开，雁荡峰前桂花雨。"},
{"poem_name": "蝶恋花·答李淑一", "poem_id": "guihua_1291", "poem_class": "桂花", "poet_dynasty": "近现代", "poet": "毛泽东", "poem": "我失骄杨君失柳，杨柳轻飏直上重霄九。问讯吴刚何所有，吴刚捧出桂花酒。寂寞嫦娥舒广袖，万里长空且为忠魂舞。忽报人间曾伏虎，泪飞顿作倾盆雨。"},
{"poem_name": "送客归湘楚", "poem_id": "guihua_22052", "poem_class": "桂花", "poet_dynasty": "唐朝", "poet": "张祜", "poem": "无辞一杯酒，昔日与君深。秋色换归鬓，曙光生别心。桂花山庙冷，枫树水楼阴。此路千馀里，应劳楚客吟。"},
{"poem_name": "忆江南旧游二首", "poem_id": "guihua_33745", "poem_class": "桂花", "poet_dynasty": "唐朝", "poet": "羊士谔", "poem": "山阴道上桂花初，王谢风流满晋书。曾作江南步从事，秋来还复忆鲈鱼。曲水三春弄彩毫，樟亭八月又观涛。金罍几醉乌程酒，鹤舫闲吟把蟹螯。"},
{"poem_name": "念奴娇·中秋对月", "poem_id": "guihua_27312", "poem_class": "桂花", "poet_dynasty": "明朝", "poet": "文征明", "poem": "桂花浮玉，正月满天街，夜凉如洗。风泛须眉并骨寒，人在水晶宫里。蛟龙偃蹇，观阙嵯峨，缥缈笙歌沸。霜华满地，欲跨彩云飞起。记得去年今夕，酾酒溪亭，淡月云来去。千里江山昨梦非，转眼秋光如许。青雀西来，嫦娥报我，道佳期近矣。寄言俦侣，莫负广寒沈醉。"},
{"poem_name": "送万兵曹赴广陵", "poem_id": "guihua_18413", "poem_class": "桂花", "poet_dynasty": "唐朝", "poet": "钱起", "poem": "秋日思还客，临流语别离。楚城将坐啸，郢曲有馀悲。山晚桂花老，江寒蘋叶衰。应须杨得意，更诵长卿辞。"},
{"poem_name": "杂曲歌辞·桂花曲", "poem_id": "guihua_57137", "poem_class": "桂花", "poet_dynasty": "隋朝", "poem": "可怜天上桂花孤，试问姮娥更要无。月宫幸有闲田地，何不中央种两株。"},
{"poem_name": "一片", "poem_id": "guihua_4943", "poem_class": "桂花", "poet_dynasty": "唐朝", "poet": "李商隐", "poem": "一片非烟隔九枝，蓬峦仙仗俨云旗。天泉水暖龙吟细，露畹春多凤舞迟。榆荚散来星斗转，桂花寻去月轮移。人间桑海朝朝变，莫遣佳期更后期。"},
{"poem_name": "赠孙绮新及第", "poem_id": "guihua_5284", "poem_class": "桂花", "poet_dynasty": "唐朝", "poet": "李商隐", "poem": "长乐遥听上苑钟，彩衣称庆桂香浓。陆机始拟夸文赋，不觉云间有士龙。"},
{"poem_name": "姑苏馆上元前一夕观灯", "poem_id": "yuanxiaojie_68348", "poem_class": "元宵节", "poet_dynasty": "宋朝", "poet": "杨万里", "poem": "茂苑元宵亦盛哉，千红百紫雪中开。牡丹自是吴门有，莲菡移从都下来。光射琉璃最精彩，吐成蝃蝀贯昭回。归船尚有残灯在，更与儿曹饮一杯。"},
{"poem_name": "赵宾旸唐师善见和涌金城望次韵五首·胪唱曾叨殿上传", "poem_id": "yuanxiaojie_39038", "poem_class": "元宵节", "poet_dynasty": "元朝", "poet": "方回", "poem": "胪唱曾叨殿上传，末班遥望御炉烟。貂蝉公不施霖雨，虮虱臣能补漏天。羞见稗官成野史，懒携草具问湖船。旧街灯火元宵近，无复遨头夜市穿。"},
{"poem_name": "石湾雨作，得巩帅釆若书，约观灯", "poem_id": "yuanxiaojie_66996", "poem_class": "元宵节", "poet_dynasty": "宋朝", "poet": "杨万里", "poem": "昨暮颠风浪打头，那知今日得安流。元宵不为游人好，细雨先供客子愁。病骨支离妨酒琖，诗仙招唤试灯球。书生薄命多磨折，乐事良辰判却休。"},
{"poem_name": "好事近·元夕立春", "poem_id": "yuanxiaojie_12343", "poem_class": "元宵节", "poet_dynasty": "宋朝", "poet": "辛弃疾", "poem": "彩胜斗华灯，平地东风吹却。唤取雪中明月，伴使君行乐。红旗铁马响春冰，老去此情薄。惟有前村梅在，倩一枝随著。"},
{"poem_name": "西城马上", "poem_id": "yuanxiaojie_45348", "poem_class": "元宵节", "poet_dynasty": "宋朝", "poet": "贺铸", "poem": "烛冷尘消过上元，晴明风日柳初繁。偷闲偶到西城陌，喜见青山似故园。"},
{"poem_name": "踏莎行·璧彩笼尘", "poem_id": "yuanxiaojie_34820", "poem_class": "元宵节", "poet_dynasty": "宋朝", "poet": "刘辰翁", "poem": "璧彩笼尘，金吾掠路。海风吹断楼台雾。无人知是上元时，一夜月明无著处。早是禁烟，朝来冻雨。东风自放银花树。雪晴须有踏青时，不成也待明年去。"},
{"poem_name": "长安正月十五日", "poem_id": "yuanxiaojie_8359", "poem_class": "元宵节", "poet_dynasty": "唐朝", "poet": "白居易", "poem": "喧喧车骑帝王州，羁病无心逐胜游。明月春风三五夜，万人行乐一人愁。"},
{"poem_name": "野庙", "poem_id": "yuanxiaojie_40698", "poem_class": "元宵节", "poet_dynasty": "元朝", "poet": "方回", "poem": "金甲朱衣画壁昏，军声不到暂开门。数家祈福来浇奠，剪纸糊灯作上元。"},
{"poem_name": "郡中上元灯减旧例三之二而又迎送使客七首·红锦芙蓉碧牡丹", "poem_id": "yuanxiaojie_65000", "poem_class": "元宵节", "poet_dynasty": "宋朝", "poet": "杨万里", "poem": "红锦芙蓉碧牡丹，今番灯火减前番。雪泥没滕霜风紧，也有游人看上元。"},
{"poem_name": "熟食日示宗文、宗武", "poem_id": "baidicheng_6207", "poem_class": "白帝城", "poet_dynasty": "唐朝", "poet": "杜甫", "poem": "消渴游江汉，羁栖尚甲兵。几年逢熟食，万里逼清明。松柏邛山路，风花白帝城。汝曹催我老，回首泪纵横。"},
{"poem_name": "正月十五夜灯", "poem_id": "yuanxiaojie_21848", "poem_class": "元宵节", "poet_dynasty": "唐朝", "poet": "张祜", "poem": "千门开锁万灯明，正月中旬动地京。三百内人连袖舞，一时天上著词声。"},
{"poem_name": "元夕二首", "poem_id": "yuanxiaojie_23595", "poem_class": "元宵节", "poet_dynasty": "明朝", "poet": "王守仁", "poem": "故园今夕是元宵，独向蛮村坐寂寥。赖有遗经堪作伴，喜无车马过相邀。春还草阁梅先动，月满虚庭雪未消。堂上花灯诸第集，重闱应念一身遥。去年今日卧燕台，铜鼓中宵隐地雷。月傍苑楼灯影暗，风传阁道马蹄回。炎荒万里频回首，羌笛三更谩自哀。尚忆先朝多乐事，孝皇曾为两宫开。"},
{"poem_name": "咏李白早发白帝城·其一", "poem_id": "baidicheng_242416", "poem_class": "白帝城", "poet_dynasty": "明朝", "poet": "朱元璋", "poem": "白帝城高万叠间，江云朝出暮犹还。信知千古英雄地，虽险应须德作山。"},
{"poem_name": "正月十五夜", "poem_id": "yuanxiaojie_35784", "poem_class": "元宵节", "poet_dynasty": "唐朝", "poet": "苏味道", "poem": "火树银花合，星桥铁锁开。暗尘随马去，明月逐人来。游伎皆秾李，行歌尽落梅。金吾不禁夜，玉漏莫相催。"},
{"poem_name": "赠潜江田侯赴夔州别驾六首·其五", "poem_id": "baidicheng_330874", "poem_class": "白帝城", "poet_dynasty": "明朝", "poet": "孙承恩", "poem": "恭承新命拜恩荣，行色秋高白帝城。舒江浪偃迎官舫，巫峡云开见使旌。"},
{"poem_name": "思蜀·白帝城边八阵碛", "poem_id": "baidicheng_52532", "poem_class": "白帝城", "poet_dynasty": "宋朝", "poet": "陆游", "poem": "白帝城边八阵碛，青城山下丈人祠。英雄不生僊又去，零落草间多折碑。"},
{"poem_name": "送裴处士应制举诗", "poem_id": "baidicheng_3803", "poem_class": "白帝城", "poet_dynasty": "唐朝", "poet": "刘禹锡", "poem": "裴生久在风尘里，气劲言高少知己。注书曾学郑司农，历国多于孔夫子。往年访我到连州，无穷绝境终日游。登山雨中试蜡屐，入洞夏里披貂裘。白帝城边又相遇，敛翼三年不飞去。忽然结束如秋蓬，自称对策明光宫。人言策中说何事，掉头不答看飞鸿。彤庭翠松迎晓日，凤衔金榜云间出。中贵腰鞭立倾酒，宰臣委佩观摇笔。古称射策如弯弧，一发偶中何时无。由来草泽无忌讳，努力满挽当亨衢。忆得当年识君处，嘉禾驿后联墙住。垂钩钓得王馀鱼，踏芳共登苏小墓。此事今同梦想间，相看一笑且开颜。老大希逢旧邻里，为君扶病到方山。"},
{"poem_name": "锦城曲", "poem_id": "baidicheng_13647", "poem_class": "白帝城", "poet_dynasty": "唐朝", "poet": "温庭筠", "poem": "蜀山攒黛留晴雪，簝笋蕨芽萦九折。江风吹巧剪霞绡，花上千枝杜鹃血。杜鹃飞入岩下丛，夜叫思归山月中。巴水漾情情不尽，文君织得春机红。怨魄未归芳草死，江头学种相思子。树成寄与望乡人，白帝荒城五千里。"},
{"poem_name": "巫山枕障", "poem_id": "baidicheng_4439", "poem_class": "白帝城", "poet_dynasty": "唐朝", "poet": "李白", "poem": "巫山枕障画高丘，白帝城边树色秋。朝云夜入无行处，巴水横天更不流。"},
{"poem_name": "送人归蜀·其二", "poem_id": "baidicheng_232958", "poem_class": "白帝城", "poet_dynasty": "明朝", "poet": "王恭", "poem": "剑门西望蜀江流，白帝城边叶未秋。归到山林何事业，木棉花发杜鹃愁。"},
{"poem_name": "出峡", "poem_id": "baidicheng_327022", "poem_class": "白帝城", "poet_dynasty": "明朝", "poet": "黄衷", "poem": "白帝城边晨出关，昭君村下午移湾。江流谩诧鸳鸯漩，天府仍深虎豹闲。素卷有时长照诧，浊醪无分一开颜。何如植杖西林晚，目送浮云海燕还。"},
{"poem_name": "季秋苏五弟缨江楼夜宴崔十三评事、韦少府侄三首", "poem_id": "baidicheng_5827", "poem_class": "白帝城", "poet_dynasty": "唐朝", "poet": "杜甫", "poem": "峡险江惊急，楼高月迥明。一时今夕会，万里故乡情。星落黄姑渚，秋辞白帝城。老人因酒病，坚坐看君倾。明月生长好，浮云薄渐遮。悠悠照边塞，悄悄忆京华。清动杯中物，高随海上查。不眠瞻白兔，百过落乌纱。对月那无酒，登楼况有江。听歌惊白鬓，笑舞拓秋窗。尊蚁添相续，沙鸥并一双。尽怜君醉倒，更觉片心降。"},
{"poem_name": "白帝", "poem_id": "baidicheng_1881", "poem_class": "白帝城", "poet_dynasty": "唐朝", "poet": "杜甫", "poem": "白帝城中云出门，白帝城下雨翻盆。高江急峡雷霆斗，古木苍藤日月昏。戎马不如归马逸，千家今有百家存。哀哀寡妇诛求尽，恸哭秋原何处村？"},
{"poem_name": "寄从孙崇简", "poem_id": "baidicheng_6455", "poem_class": "白帝城", "poet_dynasty": "唐朝", "poet": "杜甫", "poem": "嵯峨白帝城东西，南有龙湫北虎溪。吾孙骑曹不骑马，业学尸乡多养鸡。庞公隐时尽室去，武陵春树他人迷。与汝林居未相失，近身药裹酒长携。牧竖樵童亦无赖，莫令斩断青云梯。"},
{"poem_name": "春日许应亨比部见访因忆应元夔府时有内子之戚二首·其二", "poem_id": "baidicheng_324623", "poem_class": "白帝城", "poet_dynasty": "明朝", "poet": "皇甫汸", "poem": "建节当年入汉京，离筵子夜总新声。扁州再接清河使，一曲那传白帝城。"},
{"poem_name": "惊雷聚雨·槎星烂照玉堂明", "poem_id": "baidicheng_194640", "poem_class": "白帝城", "poet_dynasty": "宋朝", "poet": "阳枋", "poem": "槎星烂照玉堂明，楼雪晴融白帝城。鸥狎不知菱荡转，漫随瀼水泛春声。"},
{"poem_name": "于将军", "poem_id": "baidicheng_225334", "poem_class": "白帝城", "poet_dynasty": "宋朝", "poet": "孔平仲", "poem": "长安遣兵百胜强，意气何有汉中王。七军之心俱猛鸷，虎兕插羽将翱翔。睥睨荆益可席卷，白帝城高如堵墙。秣马蓐食朝欲战，雷声殷殷山之阳。沉阴苦雨十馀日，汉水溢出高腾骧。苍黄不暇治步伍，攀缘蹙踏半死伤。计穷岂不欲奔走，四望如海皆茫茫。鼍鸣鱼跃尚恐惧，万一敌至谁敢当。遥观大船载旗鼓，闻说乃是关云长。蒙冲直绕长堤下，劲弩强弓无敌者。虽有铁骑何所施，排空白浪如奔马。将军拱手就絷缚，咋舌无声面深赭。捷书一日到锦城，只轮不返皆西行。将军畴昔负朋友，若此昌豨犹得生。循环报复虽天意，壮士所惜惟功名。曹瞒相知三十年，临危不及庞明贤。归来头白已憔悴，泣涕顿首尤可怜。高陵画像何诡谲，乃令惭痛入九泉。淯水之师勇冠世，英雄成败皆偶然。"},
{"poem_name": "踏莎行·上巳日遇华严寺", "poem_id": "qingmingjie_11975", "poem_class": "清明节", "poet_dynasty": "宋朝", "poet": "秦观", "poem": "昨日清明，今朝上巳。莺花著意催春事。东风不管倦游人，一齐吹过城南寺。沂水行歌，兰亭修禊。韶光曾见风流士。而今临水漫含情，暮云目断空迢递。"},
{"poem_name": "清日午憩黄池镇", "poem_id": "qingmingjie_67610", "poem_class": "清明节", "poet_dynasty": "宋朝", "poet": "杨万里", "poem": "莫笑孤村小巿头，花边人出浦边游。绿杨拂水双浮鸭，碧草粘天一落鸥。嬾困风光酣午睡，阴沉天气嫁春愁。阿谁道是清明节，我对清明唤作秋。"},
{"poem_name": "清明", "poem_id": "qingmingjie_145439", "poem_class": "清明节", "poet_dynasty": "宋朝", "poet": "陈与义", "poem": "雨晴闲步涧边沙，行入荒林闻乱鸦。寒食清明惊客意，暖风迟日醉梨花。书生投老王官谷，壮士偷生漂母家。不用秋千与蹴踘，只将诗句答年华。"},
{"poem_name": "长安清明言怀", "poem_id": "qingmingjie_63031", "poem_class": "清明节", "poet_dynasty": "唐朝", "poet": "顾非熊", "poem": "明时帝里遇清明，还逐游人出禁城。九陌芳菲莺自啭，万家车马雨初晴。客中下第逢今日，愁里看花厌此生。春色来年谁是主，不堪憔悴更无成。"},
{"poem_name": "丁未仲春思乡味会之乐简寄董伯虎", "poem_id": "qingmingjie_123851", "poem_class": "清明节", "poet_dynasty": "宋朝", "poet": "曾丰", "poem": "天下清明节，江南笋蕨天。乱生无事种，争卖不论钱。带醋香醒鼻，和糟味滑咽。季鹰莼菜念，徒更杂鱼鲜。"},
{"poem_name": "清明日偕赵学壁张仲实顾伯玉张见山游分韵得", "poem_id": "qingmingjie_150681", "poem_class": "清明节", "poet_dynasty": "宋朝", "poet": "陆文圭", "poem": "清明花乱开，今日风日好。吾得及春游，相期拾瑶草。城市多嚣尘，客衣日杲杲。何时一樽酒，且试开怀抱。王孙丈人行，生世何用早。为乐当及时，蹉跎觉年老。虚名复何益，弃捐勿复道。但顾崇明德，藏身以为宝。"},
{"poem_name": "寒食客中有怀", "poem_id": "qingmingjie_27437", "poem_class": "清明节", "poet_dynasty": "唐朝", "poet": " 崔道融", "poem": "江上闻莺禁火时，百花开尽柳依依。故园兄弟别来久，应到清明犹望归。"},
{"poem_name": "十村绝句·春风淰淰欺驼褐", "poem_id": "qingmingjie_129633", "poem_class": "清明节", "poet_dynasty": "宋朝", "poet": "舒岳祥", "poem": "春风淰淰欺驼褐，客思翛翛著柳黄。不是兰舟共漂泊，清明保事不还乡。"},
{"poem_name": "次韵酬张补阙因寒食见寄之什", "poem_id": "qingmingjie_31142", "poem_class": "清明节", "poet_dynasty": "唐朝", "poet": "郑谷", "poem": "柳近清明翠缕长，多情右衮不相忘。开缄虽睹新篇丽，破鼻须闻冷酒香。时态懒随人上下，花心甘被蝶分张。朝稀且莫轻春赏，胜事由来在帝乡。"},
{"poem_name": "舟归江上过斜塘", "poem_id": "qingmingjie_101798", "poem_class": "清明节", "poet_dynasty": "明朝", "poet": "高启", "poem": "漫漫村塘水没沙，清明初过已无花。春寒欲雨归心急，懒住扁舟问酒家。"},
{"poem_name": "和常州崔使君寒食夜", "poem_id": "qingmingjie_17515", "poem_class": "清明节", "poet_dynasty": "唐朝", "poet": "沈佺期", "poem": "闻道清明近，春闱向夕阑。行游昼不厌，风物夜宜看。斗柄更初转，梅香暗里残。无劳秉华烛，晴月在南端。"},
{"poem_name": "马益之邀陈子山应奉秦景容县尹江上看花二公·寄语看花江上人", "poem_id": "qingmingjie_103558", "poem_class": "清明节", "poet_dynasty": "明朝", "poet": "袁凯", "poem": "寄语看花江上人，清明时节好来频。清明节后多风雨，风雨颠狂恼杀人。"},
{"poem_name": "近清明二首·斜日去不驻", "poem_id": "qingmingjie_81389", "poem_class": "清明节", "poet_dynasty": "宋朝", "poet": "张耒", "poem": "斜日去不驻，好风来有情。江城过风雨，花木近清明。水树闲照影，山禽时引声。吾年行老矣，淹泊蹇何成。"},
{"poem_name": "醉高歌带红绣鞋·客中题壁", "poem_id": "qingmingjie_1119", "poem_class": "清明节", "poet_dynasty": "元朝", "poet": "汤式", "poem": "落花天红雨纷纷，芳草地苍烟衮衮。杜鹃啼血清明近，单注着离人断魂。深巷静，凄凉成阵；小楼空，寂寞为邻。吟对青灯几黄昏？无家常在客，有酒不论文，更想甚江东日暮云！"},
{"poem_name": "清明日与友人游玉粒塘庄", "poem_id": "qingmingjie_188042", "poem_class": "清明节", "poet_dynasty": "唐朝", "poet": "来鹄", "poem": "几宿春山逐陆郎，清明时节好烟光。归穿细荇船头滑，醉踏残花屐齿香。风急岭云飘迥野，雨余田水落方塘。不堪吟罢东回首，满耳蛙声正夕阳。"},
{"poem_name": "水调歌头·东风卷帘", "poem_id": "qingmingjie_84112", "poem_class": "清明节", "poet_dynasty": "宋朝", "poet": "宋无名氏", "poem": "东风卷帘＊幕，时物又新奇。桃花院落，小桥流水柳依依。正是清明天气，茅草池塘鲜丽，何处不相宜。紫燕添新垒，小雨洒芳菲。老生涯，沽酒杖，钓鱼矶。江湖一样，几声鸥鹭夕阳微。百岁光阴石火，万叠云山烟锁，回首顿忘机。蝶梦松窗下，高卧碧云溪。"},
{"poem_name": "晚春感事·和风薄霭过清明", "poem_id": "qingmingjie_54992", "poem_class": "清明节", "poet_dynasty": "宋朝", "poet": "陆游", "poem": "和风薄霭过清明，减尽重裘觉体轻。正午轩窗无树影，乍晴阡陌有莺声。酿成西蜀鹅雏酒，煮就东坡玉糁羹。扪腹翛然出门去，春郊何处不堪行？"},
{"poem_name": "寒食雨三首·梨花白白柳条青", "poem_id": "qingmingjie_42591", "poem_class": "清明节", "poet_dynasty": "元朝", "poet": "仇远", "poem": "梨花白白柳条青，闭阁焚香奈雨声。闻道清明明日是，江南风土只宜晴。"},
{"poem_name": "采桑子·清明上巳西湖好", "poem_id": "qingmingjie_2273", "poem_class": "清明节", "poet_dynasty": "宋朝", "poet": "欧阳修", "poem": "清明上巳西湖好，满目繁华。争道谁家，绿柳朱轮走钿车。游人日暮相将去，醒醉喧哗。路转堤斜，直到城头总是花。"},
{"poem_name": "大城院夜思", "poem_id": "qingmingjie_110875", "poem_class": "清明节", "poet_dynasty": "明朝", "poet": "储巏", "poem": "渺渺孤城入莫笳，坐深游思转无涯。风高明月还生晕，夜久青灯自结花。雁鹜登堂愁吏簿，皪濩遮路拥奚楇。长安儿女应悬念，过尽清明未到家。"},
{"poem_name": "减字木兰花·立春", "poem_id": "chunfeng_2129", "poem_class": "春风", "poet_dynasty": "宋朝", "poet": "苏轼", "poem": "春牛春杖，无限春风来海上。便丐春工，染得桃红似肉红。春幡春胜，一阵春风吹酒醒。不似天涯，卷起杨花似雪花。"},
{"poem_name": "送张子还广陵", "poem_id": "huanghelou_324714", "poem_class": "黄鹤楼", "poet_dynasty": "明朝", "poet": "皇甫汸", "poem": "张子别我黄鹤楼，飘然骑鹤归扬州。驾言返吾初服去，安得为此斗粟留。君不见嵇返疏散长卿慢，不善希世称巧宦。献玉明时秖自悲，投珠昏夜遭人盼。闻说淮南桂树芳，澄湖一曲似沧浪。莫须北阙徵书下，自许东山隐兴长。"},
{"poem_name": "和世弼中秋月咏怀", "poem_id": "huanghelou_78669", "poem_class": "黄鹤楼", "poet_dynasty": "宋朝", "poet": "黄庭坚", "poem": "一年中秋最明月，也照贫家门户来。清光适从人意满，壶觞政为诗社开。秋空高明万物静，此时乃见天地性。广文官舍非吏曹，况得数子发嘉兴。千古风流有诗在，百忧坐忘知酒圣。露华侵衣寒耿耿，绝胜永夏处深甑。人生此欢良独难，夜如何其看斗柄。王甥俊气横九州，樽前为予商声讴。松烟洒落成珠玉，溪藤卷舒烂银钩。北门楼卤地险壮，金堤浊河天上流。离宫殿阁碍飞鸟，霸业池台连秃鶖。当日西园湛清夜，冠盖追随皆贵游。使臣词句高突兀，慷慨悲壮如曹刘。我於人闲触事懒，身世江湖一白鸥。空余诗酒兴不浅，尚能呻吟卧糟邱。偶然青衫五斗米，夺去黄柑千户侯。永怀丹枫树微脱，洞庭潇湘晚风休。晴波上下挂明镜，棹歌放船空际浮。不须乞灵向沈谢，清兴自与耳目谋。江山於人端有助，君不见至今宋玉传悲秋。期君异时明月夜，把酒岳阳黄鹤楼。"},
{"poem_name": "读翰林集", "poem_id": "huanghelou_223858", "poem_class": "黄鹤楼", "poet_dynasty": "宋朝", "poet": "田锡", "poem": "太白谪仙人，换酒鹔鹴裘。扁舟弄云海，声动南诸侯。诸侯尽郊迎，葆吹罗道周。哆目若饿虎，逸翰飞灵虬。落日青山亭，浮云黄鹤楼。浩浩歌谣兴，滔滔江汉流。下交魏王屋，长揖韩荆州。千载有英气，兰君安可俦。"},
{"poem_name": "送赵侯之任", "poem_id": "huanghelou_282991", "poem_class": "黄鹤楼", "poet_dynasty": "宋朝", "poet": "戴雨耕", "poem": "送君远作羊荆州，送君西上黄鹤楼。汉晋诸公旧游处，断矶黄叶风雨秋。只今麾纛□南斗，整暇坐列皆公侯。江湖浩荡青天流，清风千古吹棹讴。专城分符得召杜，见此文彩珊瑚钩。请因谏议思岳阳，遂歌羽人仍丹丘。杜蘅吹香结衣佩，思与老子同遨游。"},
{"poem_name": "出鄂州界怀表臣二首", "poem_id": "huanghelou_3518", "poem_class": "黄鹤楼", "poet_dynasty": "唐朝", "poet": "刘禹锡", "poem": "离席一挥杯，别愁今尚醉。迟迟有情处，却恨江帆驶。梦觉疑连榻，舟行忽千里。不见黄鹤楼，寒沙雪相似。"},
{"poem_name": "楚江秋泛为吴子赋", "poem_id": "huanghelou_340106", "poem_class": "黄鹤楼", "poet_dynasty": "明朝", "poet": "文彭", "poem": "有客欲登黄鹤楼，挂帆十月辞杨州。潇湘月落洞庭晚，巫峡猿啼云梦秋。揽胜定寻赤壁垒，浩歌常傍白蘋洲。杜陵李白风流在，送尔扁舟汗漫游。"},
{"poem_name": "超真观·其二", "poem_id": "huanghelou_368808", "poem_class": "黄鹤楼", "poet_dynasty": "明朝", "poet": "钟仕杰", "poem": "宦游几载赋归田，仙观重临破晓烟。黄鹤楼空馀铁笛，青牛人远剩瑶编。山含水色星坛外，风送天花法座前。对景欲询修养术，世间何处觅真诠。"},
{"poem_name": "夏口夜泊别友人", "poem_id": "huanghelou_241078", "poem_class": "黄鹤楼", "poet_dynasty": "明朝", "poet": "李梦阳", "poem": "黄鹤楼前日欲低，汉阳城树乱乌啼。孤舟夜泊东游客，恨杀长江不向西。"},
{"poem_name": "鄂渚晚眺", "poem_id": "huanghelou_191392", "poem_class": "黄鹤楼", "poet_dynasty": "元朝", "poet": "陈孚", "poem": "黄鹤楼前木叶黄，白云飞尽雁茫茫。橹声摇月归巫峡，灯影随潮过汉阳。庾令有尘污简册，祢生无土盖文章。阑干只有当年柳，留与行人记武昌。"},
{"poem_name": "代书寄吴仲权", "poem_id": "huanghelou_70285", "poem_class": "黄鹤楼", "poet_dynasty": "宋朝", "poet": "赵蕃", "poem": "长沙失会面，龙阳将叩门。君行黄鹤楼，我乃桃花源。裴回遂两月，问讯非一言。时时得新作，日日思高轩。宁知竟相失，有抱阙细论。闻君方被荐，清庙陈玙璠。而我政落南，空江撷兰荪。虽云出处异，得以书疏存。言之有不尽，笔兮还载援。惟当道情愫，故尔略寒暄。"},
{"poem_name": "送康太守", "poem_id": "huanghelou_9727", "poem_class": "黄鹤楼", "poet_dynasty": "唐朝", "poet": "王维", "poem": "城下沧江水，江边黄鹤楼。朱阑将粉堞，江水映悠悠。铙吹发夏口，使君居上头。郭门隐枫岸，侯吏趋芦洲。何异临川郡，还劳康乐侯。"},
{"poem_name": "题墨梅送友人", "poem_id": "huanghelou_320928", "poem_class": "黄鹤楼", "poet_dynasty": "明朝", "poet": "管讷", "poem": "黄鹤楼中玉笛，看花吹彻春声。一别故人何处，江南月落参横。"},
{"poem_name": "念奴娇·楚天木落", "poem_id": "huanghelou_136172", "poem_class": "黄鹤楼", "poet_dynasty": "宋朝", "poet": "李弥逊", "poem": "楚天木落，际平芜千里，寒霜凝碧。鄂渚波横何处是，当日孙郎赤壁。黄耳音稀，白云望远，又见春消息。嘉辰长记，谢池梅蕊初摘。遥想黄鹤楼高，兰阶丝管沸，传觞如织。倦客心驰归路绕，不及南飞双翼。固著斑衣，重翻锦字，寄远供新拍。明年欢侍，寿期应献千百。"},
{"poem_name": "送储邕之武昌", "poem_id": "huanghelou_2061", "poem_class": "黄鹤楼", "poet_dynasty": "唐朝", "poet": "李白", "poem": "黄鹤西楼月，长江万里情。春风三十度，空忆武昌城。送尔难为别，衔杯惜未倾。湖连张乐地，山逐泛舟行。诺为楚人重，诗传谢脁清。沧浪吾有曲，寄入棹歌声。"},
{"poem_name": "旅怀·其三·望黄鹤楼", "poem_id": "huanghelou_264942", "poem_class": "黄鹤楼", "poet_dynasty": "明朝", "poet": "罗洪先", "poem": "黄鹤楼前秋水长，江天北望远苍苍。白云千载归何处，此日孤吟自夕阳。蘋蓼又围新睥睨，汀洲犹见旧艅艎。谁家短笛城头起，不为烟波有故乡。"},
{"poem_name": "望黄鹤楼", "poem_id": "huanghelou_859", "poem_class": "黄鹤楼", "poet_dynasty": "唐朝", "poet": "李白", "poem": "东望黄鹤山，雄雄半空出。四面生白云，中峰倚红日。岩峦行穹跨，峰嶂亦冥密。颇闻列仙人，于此学飞术。一朝向蓬海，千载空石室。金灶生烟埃，玉潭秘清谧。地古遗草木，庭寒老芝术。蹇予羡攀跻，因欲保闲逸。观奇遍诸岳，兹岭不可匹。结心寄青松，永悟客情毕。"},
{"poem_name": "颂古九首·黄鹤楼前鹦鹉洲", "poem_id": "huanghelou_282727", "poem_class": "黄鹤楼", "poet_dynasty": "宋朝", "poet": "释梵思", "poem": "黄鹤楼前鹦鹉洲，夕阳西去水东流。要知诸佛居何处，风叶萧萧月满楼。"},
{"poem_name": "送左禹赴江夏尉", "poem_id": "huanghelou_45242", "poem_class": "黄鹤楼", "poet_dynasty": "宋朝", "poet": "贺铸", "poem": "泛泛青翰舟，亭亭黄鹤楼。江山信清洒，人物想风流。美酒遣归思，新诗题旧游。有鱼知不食，端作置书邮。"},
{"poem_name": "武昌老人说笛歌", "poem_id": "huanghelou_3403", "poem_class": "黄鹤楼", "poet_dynasty": "唐朝", "poet": "刘禹锡", "poem": "武昌老人七十馀，手把庾令相问书。自言少小学吹笛，早事曹王曾赏激。往年镇戍到蕲州，楚山萧萧笛竹秋。当时买材恣搜索，典却身上乌貂裘。古苔苍苍封老节，石上孤生饱风雪。商声五音随指发，水中龙应行云绝。曾将黄鹤楼上吹，一声占尽秋江月。如今老去语尤迟，音韵高低耳不知。气力已微心尚在，时时一曲梦中吹。"},
{"poem_name": "夫远征", "poem_id": "changcheng_15581", "poem_class": "长城", "poet_dynasty": "唐朝", "poet": "元稹", "poem": "赵卒四十万，尽为坑中鬼。赵王未信赵母言，犹点新兵更填死。填死之兵兵气索，秦强赵破括敌起。括虽专命起尚轻，何况牵肘之人牵不已。坑中之鬼妻在营，髽麻戴绖鹅雁鸣。送夫之妇又行哭，哭声送死非送行。夫远征，远征不必戍长城，出门便不知死生。"},
{"poem_name": "与史郎中钦听黄鹤楼上吹笛", "poem_id": "huanghelou_2677", "poem_class": "黄鹤楼", "poet_dynasty": "唐朝", "poet": "李白", "poem": "一为迁客去长沙，西望长安不见家。黄鹤楼中吹玉笛，江城五月落梅花。"},
{"poem_name": "送陈云崖游三衢", "poem_id": "changcheng_195884", "poem_class": "长城", "poet_dynasty": "宋朝", "poet": "周弼", "poem": "吟得诗成若等闲，为吾开尽锦囊斑。不专瘦岛元和末，要且长城大历间。帆入乱潮随涨水，帽冲残雪度危山。从今便少春游伴，才过新生可得还。"},
{"poem_name": "鹦鹉曲·至上京", "poem_id": "changcheng_207415", "poem_class": "长城", "poet_dynasty": "元朝", "poet": "冯子振", "poem": "澶河西北征鞍住。古道上不见耕父。白茫茫细草平沙，日日金莲川雨。李陵台往事休休，万里漠长城去。趁燕南落叶归来，怕迤＊飞狐冷处。"},
{"poem_name": "将至泽溪", "poem_id": "changcheng_136752", "poem_class": "长城", "poet_dynasty": "宋朝", "poet": "李弥逊", "poem": "护溪叠嶂隐长城，直下寒流泯泯情。背水人家认鸡犬，隔林佛屋听钟鲸。山根合处客帆过，日脚断边渔火明，投老一身无地着，欲凭双桨寄浮生。"},
{"poem_name": "胡笳十八拍", "poem_id": "changcheng_417", "poem_class": "长城", "poet_dynasty": "汉朝", "poet": "蔡文姬", "poem": "我生之初尚无为，我生之后汉祚衰。天不仁兮降乱离，地不仁兮使我逢此时。干戈日寻兮道路危，民卒流亡兮共哀悲。烟尘蔽野兮胡虏盛，志意乖兮节义亏。对殊俗兮非我宜，遭忍辱兮当告谁？笳一会兮琴一拍，心愤怨兮无人知。戎羯逼我兮为室家，将我行兮向天涯。云山万重兮归路遐，疾风千里兮扬尘沙。人多暴猛兮如虺蛇，控弦被甲兮为骄奢。两拍张弦兮弦欲绝，志摧心折兮自悲嗟。越汉国兮入胡城，亡家失身兮不如无生。毡裘为裳兮骨肉震惊，羯羶为味兮枉遏我情。鼙鼓喧兮从夜达明，胡风浩浩兮暗塞营。伤今感晋兮三拍成，衔悲畜恨兮何时平。无日无夜兮不思我乡土，禀气合生兮莫过我最苦。天灾国乱兮人无主，唯我薄命兮没戎虏。殊俗心异兮身难处，嗜欲不同兮谁可与语！寻思涉历兮多艰阻，四拍成兮益凄楚。雁南征兮欲寄边声，雁北归兮为得汉青。雁飞高兮邈难寻，空断肠兮思愔愔。攒眉向月兮抚雅琴，五拍泠泠兮意弥深。冰霜凛凛兮身苦寒，饥对肉酪兮不能餐。夜间陇水兮声呜咽，朝见长城兮路杳漫。追思往日兮行李难，六拍悲来兮欲罢弹。日暮风悲兮边声四起，不知愁心兮说向谁是！原野萧条兮烽戍万里，俗贱老弱兮少壮为美。逐有水草兮安家葺垒，牛羊满野兮聚如蜂蚁。草尽水竭兮羊马皆徙，七拍流恨兮恶居于此。为天有眼兮何不见我独漂流？为神有灵兮何事处我天南海北头？我不负天兮天何配我殊匹？我不负神兮神何殛我越荒州？制兹八拍兮拟排忧，何知曲成兮心转愁。天无涯兮地无边，我心愁兮亦复然。人生倏忽兮如白驹之过隙，然不得欢乐兮当我之盛年。怨兮欲问天，天苍苍兮上无缘。举头仰望兮空云烟，九拍怀情兮谁与传？城头烽火不曾灭，疆场征战何时歇？杀气朝朝冲塞门，胡风夜夜吹边月。故乡隔兮音生绝，哭无声兮气将咽。一生辛苦兮缘别离，十拍悲深兮泪成血。我非食生而恶死，不能捐身兮心有以。生仍冀得兮归桑梓，死当埋骨兮长已矣。日居月诸兮在戎垒，胡人宠我兮有二子。鞠之育之兮不羞耻，憋之念之兮生长边鄙。十有一拍兮因兹起，哀响缠绵兮彻心髓。东风应律兮暖气多，知是汉家天子兮布阳和。羌胡蹈舞兮共讴歌，两国交欢兮罢兵戈。忽遇汉使兮称近诏，遗千金兮赎妾身。喜得生还兮逢圣君，嗟别稚子兮会无因。十有二拍兮哀乐均，去住两情兮难具陈。不谓残生兮却得旋归，抚抱胡儿兮注下沾衣。汉使迎我兮四牡騑騑，胡儿号兮谁得知？与我生死兮逢此时，愁为子兮日无光辉，焉得羽翼兮将汝归。一步一远兮足难移，魂消影绝兮恩爱遗。十有三拍兮弦急调悲，肝肠搅刺兮人莫我知。身归国兮儿莫之随，心悬悬兮长如饥。四时万物兮有盛衰，唯我愁苦兮不暂移。山高地阔兮见汝无期，更深夜阑兮梦汝来斯。梦中执手兮一喜一悲，觉后痛吾心兮无休歇时。十有四拍兮涕泪交垂，河水东流兮心是思。十五拍兮节调促，气填胸兮谁识曲？处穹庐兮偶殊俗。愿得归来兮天从欲，再还汉国兮欢心足。心有怀兮愁转深，日月无私兮曾不照临。子母分离兮意难怪，同天隔越兮如商参，生死不相知兮何处寻！十六拍兮思茫茫，我与儿兮各一方。日东月西兮徒相望，不得相随兮空断肠。对营草兮忧不忘，弹鸣琴兮情何伤！今别子兮归故乡，旧怨平兮新怨长！泣血仰头兮诉苍苍，胡为生兮独罹此殃！十七拍兮心鼻酸，关山阻修兮行路难。去时怀土兮心无绪，来时别儿兮思漫漫。塞上黄蒿兮枝枯叶干，沙场白骨兮刀痕箭瘢。风霜凛凛兮春夏寒，人马饥豗兮筋力单。岂知重得兮入长安，叹息欲绝兮泪阑干。胡笳本自出胡中，缘琴翻出音律同。十八拍兮曲虽终，响有余兮思无穷。是知丝竹微妙兮均造化之功，哀乐各随人心兮有变则通。胡与汉兮异域殊风，天与地隔兮子西母东。苦我怨气兮浩于长空，六合虽广兮受之应不容！"},
{"poem_name": "解舟铜陵，望淮山白云二首·天惜淮山不惜银", "poem_id": "changcheng_66834", "poem_class": "长城", "poet_dynasty": "宋朝", "poet": "杨万里", "poem": "天惜淮山不惜银，浑银砌起一长城。淮山里在银城里，半山诸峰越样青。"},
{"poem_name": "明妃引", "poem_id": "changcheng_336524", "poem_class": "长城", "poet_dynasty": "明朝", "poet": "童轩", "poem": "阴风烈烈吹黄沙，稽落山下愁云赊。明妃马上面如玉，万里去适单于家。玉关渐远人烟绝，回首汉宫唯见月。琵琶掩恨去路长，塞单叫寒天欲雪。天欲雪，狐兔愁，殷柽萧萧古塞秋。愿将一掬思乡泪，寄与黄河东去流。君不见古来战士长城死，白骨累累多似蚁。妾身虽辱亦不辞，忍使健儿为舆尸。"},
{"poem_name": "二世", "poem_id": "changcheng_48945", "poem_class": "长城", "poet_dynasty": "宋朝", "poet": "刘克庄", "poem": "失国之君多咎政，兴王者作著休符。亡秦天告由胡亥，非谓长城外有胡。"},
{"poem_name": "抱关岭", "poem_id": "changcheng_368168", "poem_class": "长城", "poet_dynasty": "清朝", "poet": "缪公恩", "poem": "冈峦磅礴复回环，石磴崚嶒未易扳。后所屏藩开巨镇，长城襟带拥雄关。双溪所绕奔沧海，一岭横盘锁乱山。故垒风云怀往事，尚教吟望壮衰颜。"},
{"poem_name": "崆峒·其一", "poem_id": "changcheng_235849", "poem_class": "长城", "poet_dynasty": "明朝", "poet": "李攀龙", "poem": "风尘问道欲如何，二月崆峒览胜过。返照自悬疏陇树，浮云忽断出泾河。长城雪色当峰尽，大漠春阴入塞多。已负清尊寻窈窕，还将孤剑倚嵯峨。"},
{"poem_name": "诸将八首·其六", "poem_id": "changcheng_241250", "poem_class": "长城", "poet_dynasty": "明朝", "poet": "李梦阳", "poem": "紫塞长城万古悲，堑山还复见今时。臊奴秪益轻专制，老耄何堪锐出师。"},
{"poem_name": "夏州崔常侍自少常亚列出领麾幢十韵", "poem_id": "changcheng_3054", "poem_class": "长城", "poet_dynasty": "唐朝", "poet": "杜牧", "poem": "帝命诗书将，登坛礼乐卿。三边要高枕，万里得长城。对客犹褒博，填门已旆旌。腰间五绶贵，天下一家荣。野水差新燕，芳郊哢夏莺。别风嘶玉勒，残日望金茎。榆塞孤烟媚，银川绿草明。戈矛虓虎士，弓箭落雕兵。魏绛言堪采，陈汤事偶成。若须垂竹帛，静胜是功名。"},
{"poem_name": "沧海行", "poem_id": "changcheng_183443", "poem_class": "长城", "poet_dynasty": "宋朝", "poet": "李吕", "poem": "沧海有船不可流，痴人求仙死不悟。儿郎断乳能几时，忍令万里投蛟螭。儿牵母衣抱父泣，文书催行星火急。楼船一去更不归，至今思家朝夜啼。人生不禁别离苦，但得生存犹一处。君不见咸阳百万家，长城白骨埋泥沙。"},
{"poem_name": "过符离读张忠献公传书后", "poem_id": "changcheng_266551", "poem_class": "长城", "poet_dynasty": "清朝", "poet": "严遂成", "poem": "北使来朝辄问安，隐然敌国胆先寒。十年作相迟秦桧，万里长城坏曲端。采石一舟风浪大，富平五路战场宽。传中功过如何序，为有南轩下笔难。"},
{"poem_name": "饮马长城窟", "poem_id": "changcheng_21177", "poem_class": "长城", "poet_dynasty": "唐朝", "poet": "王建", "poem": "长城窟，长城窟边多马骨。古来此地无井泉，赖得秦家筑城卒。征人饮马愁不回，长城变作望乡堆。蹄踪未干人去近，续后马来泥污尽。枕弓睡著待水生，不见阴山在前阵。马蹄足脱装马头，健儿战死谁封侯。"},
{"poem_name": "送人出居庸", "poem_id": "changcheng_276220", "poem_class": "长城", "poet_dynasty": "宋朝", "poet": "王戬", "poem": "塞外烽烟莽泬寥，寒冰满地竞扬镳。风吹大漠黄羊过，天亘长城白草彫。百二关河悲故垒，十三陵寝识前朝。寄言玉碗金凫道，更有樵人晚唱遥。"},
{"poem_name": "梁司马画马歌", "poem_id": "changcheng_22613", "poem_class": "长城", "poet_dynasty": "唐朝", "poet": "顾况", "poem": "画精神，画筋骨，一团旋风瞥灭没。仰秣如上贺兰山，低头欲饮长城窟。此马昂然独此群，阿爷是龙飞入云。黄沙枯碛无寸草，一日行过千里道。展处把笔欲描时，司马一騧赛倾倒。"},
{"poem_name": "咏长城", "poem_id": "changcheng_34171", "poem_class": "长城", "poet_dynasty": "唐朝", "poet": "汪遵", "poem": "秦筑长城比铁牢，蕃戎不敢过临洮。虽然万里连云际，争及尧阶三尺高。"},
{"poem_name": "野田行", "poem_id": "changcheng_224265", "poem_class": "长城", "poet_dynasty": "唐朝", "poet": "张碧", "poem": "风昏昼色飞斜雨，冤骨千堆髑髅语。八纮牢落人物悲，是个田园荒废主。悲嗟自古争天下，几度乾坤复如此。秦皇矻矻筑长城，汉祖区区白蛇死。野田之骨兮又成尘，楼阁风烟兮还复新。愿得华山之下长归马，野田无复堆冤者。"},
{"poem_name": "复用前韵遣怀呈鲁直唐公成季明略", "poem_id": "changcheng_135897", "poem_class": "长城", "poet_dynasty": "宋朝", "poet": "晁补之", "poem": "泾水为渠食万口，一石论功泥数斗。嗟泾独不似渭闲，安流赴海又西还。天下楩柟尽隆栋，何如栎社不材间。无能饱食犹天上，巧智忧劳缘利赏。我无懋功突厥名，横身为国作长城。又非石堡将军勍，带刀夺取紫袍荣。世上此身愚莫比，雾縠翻惭汉童子。壮心虽欲强自挽，凫足元悭续非喜。君不见西京对策济时难，羞死王嫱马上弹。时平鸟雀须食尔，鸿羽可用高难攀。从今识路窘捷径，求我莫傍终南山。"},
{"poem_name": "宝岩寺", "poem_id": "changcheng_153604", "poem_class": "长城", "poet_dynasty": "宋朝", "poet": "李新", "poem": "竹影与溪声，萧萧眼底明。秋云浮古树，山石削长城。暝色凝黄碧，啼乌伴晚征。高僧不知客，故遣作诗鸣。"},
{"poem_name": "安宣抚生日·知是皇家几世仁", "poem_id": "changcheng_118570", "poem_class": "长城", "poet_dynasty": "宋朝", "poet": "魏了翁", "poem": "知是皇家几世仁，天开人物作长城。元崇雅号济时相，景略真成间代英。天路旗常铺绩用，中原草木识威名。北征西略公余事，应念风胞百万生。"},
{"poem_name": "送以道赴汉东兵官因呈绣使吴胜这同年兼简李·久入功名会", "poem_id": "changcheng_166633", "poem_class": "长城", "poet_dynasty": "宋朝", "poet": "曹彦约", "poem": "久入功名会，新携辟召书。忠勤曾策励，奋迅此权舆。当路心知己，长城指望渠。只将真实地，持守足安居。"},
{"poem_name": "送孙志同经略居庸二首·其一", "poem_id": "changcheng_246666", "poem_class": "长城", "poet_dynasty": "明朝", "poet": "边贡", "poem": "宝剑青骢马，秋高出塞行。田公新受律，武子旧传兵。鼓角边云惨，旌旗海日明。穹庐莫南徙，中国有长城。"},
{"poem_name": "龙州秀岭", "poem_id": "changcheng_227980", "poem_class": "长城", "poet_dynasty": "宋朝", "poet": "陶弼", "poem": "路随云磴石梯行，限隔华夷天意明。自与大君为外屏，何功诸将作长城。福民可拜三公爵，寿圣能呼万岁声。海国未疆崖石老，待谁来此勒功名。"},
{"poem_name": "九日登长城关楼", "poem_id": "changcheng_249343", "poem_class": "长城", "poet_dynasty": "明朝", "poet": "王琼", "poem": "危楼百尺跨长城，雉堞秋高气肃清。绝塞平川开堑垒，排空斥堠扬旗旌。已闻胡出河南境，不用兵屯细柳营。极喜御戎全上策，倚栏长啸晚烟横。"},
{"poem_name": "昼梦", "poem_id": "taohua_5735", "poem_class": "桃花", "poet_dynasty": "唐朝", "poet": "杜甫", "poem": "二月饶睡昏昏然，不独夜短昼分眠。桃花气暖眼自醉，春渚日落梦相牵。故乡门巷荆棘底，中原君臣豺虎边。安得务农息战斗，普天无吏横索钱。"},
{"poem_name": "竹枝词·山桃红花满上头", "poem_id": "taohua_3319", "poem_class": "桃花", "poet_dynasty": "唐朝", "poet": "刘禹锡", "poem": "山桃红花满上头，蜀江春水拍山流。花红易衰似郎意，水流无限似侬愁。"},
{"poem_name": "再游玄都观", "poem_id": "taohua_1374", "poem_class": "桃花", "poet_dynasty": "唐朝", "poet": "刘禹锡", "poem": "百亩庭中半是苔，桃花净尽菜花开。种桃道士归何处，前度刘郎今又来。"},
{"poem_name": "浩歌", "poem_id": "taohua_217", "poem_class": "桃花", "poet_dynasty": "唐朝", "poet": "李贺", "poem": "南风吹山作平地，帝遣天吴移海水。王母桃花千遍红，彭祖巫咸几回死？青毛骢马参差钱，娇春杨柳含细烟。筝人劝我金屈卮，神血未凝身问谁？不须浪饮丁都护，世上英雄本无主。买丝绣作平原君，有酒唯浇赵州土。漏催水咽玉蟾蜍，卫娘发薄不胜梳。羞见秋眉换新绿，二十男儿那刺促？"},
{"poem_name": "初度发夏口", "poem_id": "taohua_250771", "poem_class": "桃花", "poet_dynasty": "明朝", "poet": "陈洪谟", "poem": "今朝五十四生辰，久滞浮名此遂真。黄鹤楼头犹是梦，桃花溪上未全贫。微㳙那补沧溟阔，大造能容老病身。鼓楫中流还自适，菊香飞入酒觥新。"},
{"poem_name": "宿巫山下", "poem_id": "taohua_4322", "poem_class": "桃花", "poet_dynasty": "唐朝", "poet": "李白", "poem": "昨夜巫山下，猿声梦里长。桃花飞绿水，三月下瞿塘。雨色风吹去，南行拂楚王。高丘怀宋玉，访古一沾裳。"},
{"poem_name": "把酒对月歌", "poem_id": "taohua_414", "poem_class": "桃花", "poet_dynasty": "明朝", "poet": "唐寅", "poem": "李白前时原有月，惟有李白诗能说。李白如今已仙去，月在青天几圆缺？今人犹歌李白诗，明月还如李白时。我学李白对明月，月与李白安能知！李白能诗复能酒，我今百杯复千首。我愧虽无李白才，料应月不嫌我丑。我也不登天子船，我也不上长安眠。姑苏城外一茅屋，万树桃花月满天。"},
{"poem_name": "寒食出城马上偶作", "poem_id": "taohua_144337", "poem_class": "桃花", "poet_dynasty": "宋朝", "poet": "王禹偁", "poem": "欲报君亲与愿违，今年寒食任芳菲。八音遏密因山後，双泪滂沱拜墓归。艳治桃花迎马笑，轻狂榆荚扑人飞。宦途时态更谙尽，犹媿妨贤直紫微。"},
{"poem_name": "江畔独步寻花七绝句", "poem_id": "taohua_1354", "poem_class": "桃花", "poet_dynasty": "唐朝", "poet": "杜甫", "poem": "【其一】江上被花恼不彻，无处告诉只颠狂。走觅南邻爱酒伴，经旬出饮独空床。【其二】稠花乱蕊畏江滨，行步欹危实怕春。诗酒尚堪驱使在，未须料理白头人。【其三】江深竹静两三家，多事红花映白花。报答春光知有处，应须美酒送生涯。【其四】东望少城花满烟，百花高楼更可怜。谁能载酒开金盏，唤取佳人舞绣筵。【其五】黄师塔前江水东，春光懒困倚微风。桃花一簇开无主，可爱深红爱浅红？【其六】黄四娘家花满蹊，千朵万朵压枝低。留连戏蝶时时舞，自在娇莺恰恰啼。【其七】不是爱花即欲死，只恐花尽老相催。繁枝容易纷纷落，嫩蕊商量细细开。"},
{"poem_name": "送綦毋潜", "poem_id": "taohua_195661", "poem_class": "桃花", "poet_dynasty": "唐朝", "poet": "卢象", "poem": "夫君不得意，本自沧海来。高足未云骋，虚舟空复回。淮南枫叶落，灞岸桃花开。出处暂为耳，沉浮安系哉。如何天覆物，还遣世遗才。欲识秦将汉，尝闻王与裴。离筵对寒食，别雨乘春雷。会有征书到，荷衣且漫裁。"},
{"poem_name": "寄晁同年", "poem_id": "taohua_226679", "poem_class": "桃花", "poet_dynasty": "宋朝", "poet": "张咏", "poem": "昔同白日升穹碧，还同水国司民籍。三年不见频寄书，两月相过忘行役。桃花江上雪霏霏。黄鹤楼中风力微。幽胜逼人魂欲飞，此时不醉无与归。人间美事应有主，别马蹄沾边塞土。南楼一望心凄迷，昨夜疏簷滴寒雨。休夸笔力敺真风，勿忆云山千万里。但偶四风一行雁，杀青相问莫辞慵。"},
{"poem_name": "菩萨蛮·洛阳城里春光好", "poem_id": "xiyang_2613", "poem_class": "夕阳", "poet_dynasty": "唐朝", "poet": "韦庄", "poem": "洛阳城里春光好，洛阳才子他乡老。柳暗魏王堤，此时心转迷。桃花春水渌，水上鸳鸯浴。凝恨对残晖，忆君君不知。"},
{"poem_name": "送秦光禄北征", "poem_id": "taohua_5490", "poem_class": "桃花", "poet_dynasty": "唐朝", "poet": "李贺", "poem": "北虏胶堪折，秋沙乱晓鼙。髯胡频犯塞，骄气似横霓。灞水楼船渡，营门细柳开。将军驰白马，豪彦骋雄材。箭射欃枪落，旗悬日月低。榆稀山易见，甲重马频嘶。天远星光没，沙平草叶齐。风吹云路火，雪污玉关泥。屡断呼韩颈，曾然董卓脐。太常犹旧宠，光禄是新隮.宝玦麒麟起，银壶狒狖啼。桃花连马发，彩絮扑鞍来。呵臂悬金斗，当唇注玉罍。清苏和碎蚁，紫腻卷浮杯。虎鞟先蒙马，鱼肠且断犀。zazb西旅狗，蹙额北方奚。守帐然香暮，看鹰永夜栖。黄龙就别镜，青冢念阳台。周处长桥役，侯调短弄哀。钱塘阶凤羽，正室擘鸾钗。内子攀琪树，羌儿奏落梅。今朝擎剑去，何日刺蛟回。"},
{"poem_name": "泥阳馆", "poem_id": "xiyang_7668", "poem_class": "夕阳", "poet_dynasty": "唐朝", "poet": "贾岛", "poem": "客愁何并起，暮送故人回。废馆秋萤出，空城寒雨来。夕阳飘白露，树影扫青苔。独坐离容惨，孤灯照不开。"},
{"poem_name": "少年游·红稠绿暗遍", "poem_id": "xiyang_10518", "poem_class": "夕阳", "poet_dynasty": "明朝", "poet": "杨慎", "poem": "红稠绿暗遍天涯，春色在谁家？花谢人稀，柳浓莺懒，烟景属蜂衙。日长睡起无情思，帘外夕阳斜。带眼频移，琴心慵理，多病负年华。"},
{"poem_name": "中秋夜洞庭湖对月歌", "poem_id": "xiyang_35766", "poem_class": "夕阳", "poet_dynasty": "清朝", "poet": "查慎行", "poem": "长风霾云莽千里，云气蓬蓬天冒水。风收云散波乍平，倒转青天作湖底。初看落日沉波红，素月欲升天敛容。舟人回首尽东望，吞吐故在冯夷宫。须臾忽自波心上，镜面横开十余丈。月光浸水水浸天，一派空明互回荡。此时骊龙潜最深，目炫不得衔珠吟。巨鱼无知作腾踔，鳞甲一动千黄金。人间此境知难必，快意翻从偶然得。遥闻渔父唱歌来，始觉中秋是今夕。"},
{"poem_name": "古风其十一·黄河走东溟", "poem_id": "xiyang_1083", "poem_class": "夕阳", "poet_dynasty": "唐朝", "poet": "李白", "poem": "黄河走东溟，白日落西海。逝川与流光，飘忽不相待。春容舍我去，秋发已衰改。人生非寒松，年貌岂长在。吾当乘云螭，吸景驻光彩。"},
{"poem_name": "七律·答友人", "poem_id": "xiyang_1266", "poem_class": "夕阳", "poet_dynasty": "近现代", "poet": "毛泽东", "poem": "九嶷山上白云飞，帝子乘风下翠微。斑竹一枝千滴泪，红霞万朵百重衣。洞庭波涌连天雪，长岛人歌动地诗。我欲因之梦寥廓，芙蓉国里尽朝晖。"},
{"poem_name": "感昔·白帝城边莺乱啼", "poem_id": "baidicheng_52788", "poem_class": "白帝城", "poet_dynasty": "宋朝", "poet": "陆游", "poem": "白帝城边莺乱啼，忆骑瘦马踏春泥。老来感旧多凄怆，孤梦时时到瀼西。"},
{"poem_name": "西湖晚归回望孤山寺赠诸客", "poem_id": "xiyang_7939", "poem_class": "夕阳", "poet_dynasty": "唐朝", "poet": "白居易", "poem": "柳湖松岛莲花寺，晚动归桡出道场。卢橘子低山雨重，栟榈叶战水风凉。烟波澹荡摇空碧，楼殿参差倚夕阳。到岸请君回首望，蓬莱宫在海中央。"},
{"poem_name": "题扬州禅智寺", "poem_id": "xiyang_1977", "poem_class": "夕阳", "poet_dynasty": "唐朝", "poet": "杜牧", "poem": "雨过一蝉噪，飘萧松桂秋。青苔满阶砌，白鸟故迟留。暮霭生深树，斜阳下小楼。谁知竹西路，歌吹是扬州。"},
{"poem_name": "登表海楼", "poem_id": "xiyang_2532", "poem_class": "夕阳", "poet_dynasty": "宋朝", "poet": "范仲淹", "poem": "一带林峦秀复奇，每来凭槛即开眉。好山深会诗人意，留得夕阳无限时。"},
{"poem_name": "鹿柴", "poem_id": "xiyang_468", "poem_class": "夕阳", "poet_dynasty": "唐朝", "poet": "王维", "poem": "空山不见人，但闻人语响。返景入深林，复照青苔上。"},
{"poem_name": "探梅·岁月相寻岂有穷", "poem_id": "baidicheng_54983", "poem_class": "白帝城", "poet_dynasty": "宋朝", "poet": "陆游", "poem": "岁月相寻岂有穷，早梅唤醒醉眠翁。坐中酒量人人别，花底春风处处同。白帝城边微雪过，青衣江上夕阳红。锦囊空复残诗在，分付悲欢一梦中。"},
{"poem_name": "西山怀古", "poem_id": "baidicheng_374420", "poem_class": "白帝城", "poet_dynasty": "清朝", "poet": "周士皇", "poem": "月照残崖鸟乱鸣，乡州井里尚榛荆。寒流犹绕吴王垒，暮雨空催白帝城。古木有阴堪避暑，荒山无地可谋耕。逢人若道英雄事，惟有江流不断声。"},
{"poem_name": "奉陪安抚大卿登八陈台览观忠武侯诸葛公遗像", "poem_id": "baidicheng_315183", "poem_class": "白帝城", "poet_dynasty": "宋朝", "poet": "张縯", "poem": "白帝城西鱼腹浦，十月江平见津浒。当年累石纷成行，此地卧龙经讲武。辕门外建严中权，何人蛇势识常山，未数鱼丽矜郑拒。悬知精神贯金石，尚想号令严钲鼓。老兵料敌尖疑生，川后澂波其敢侮。向令赤伏有遗符，下睨皇州指取。云何遗迹司神明，独靳丰功被寰宇。高城置酒供临眺，往事兴怀增叹抚。巍然王佐三代前头，信矣名言照千古。"},
{"poem_name": "送元二适江左", "poem_id": "baidicheng_6307", "poem_class": "白帝城", "poet_dynasty": "唐朝", "poet": "杜甫", "poem": "乱后今相见，秋深复远行。风尘为客日，江海送君情。晋室丹阳尹，公孙白帝城。经过自爱惜，取次莫论兵。"},
{"poem_name": "送蔡参政入蜀", "poem_id": "baidicheng_373306", "poem_class": "白帝城", "poet_dynasty": "明朝", "poet": "詹同", "poem": "东吴霖雨佐，西蜀使星明。木落黄牛庙，云开白帝城。邦交修玉帛，宾礼会簪缨。陆贾无装赠，扬雄有赋名。词源流峡水，诗笔发天声。邛竹临风看，巴船载雪行。锦官谈旧俗，金节促归程。圣主龙颜望，慈亲鹤发生。凤池邀阁老，马首出郊迎。"},
{"poem_name": "送梁漕帅夔二首·先声凛凛慑乌蛮", "poem_id": "baidicheng_222061", "poem_class": "白帝城", "poet_dynasty": "宋朝", "poet": "李壁", "poem": "先声凛凛慑乌蛮，舟引旌旗略万山。白帝城头风日好，永安门外水云閒。功名可致身为重，富贵相寻发未班。千古江濆卧龙在，请公携酒数开颜。"},
{"poem_name": "嘲游使君", "poem_id": "baidicheng_35418", "poem_class": "白帝城", "poet_dynasty": "唐朝", "poet": "卢肇", "poem": "白帝城头二月时，忍教清醒看花枝。莫言世上无袁许，客子由来是相师。"},
{"poem_name": "题荣首座巴东三峡图", "poem_id": "baidicheng_208251", "poem_class": "白帝城", "poet_dynasty": "宋朝", "poet": "王灼", "poem": "白帝城高鼓角罢，巫娥庙冷云雨空。只知楚塞明双眼，不觉神游尺素中。"},
{"poem_name": "送侍御帅夔府·湖海番君国", "poem_id": "baidicheng_128821", "poem_class": "白帝城", "poet_dynasty": "宋朝", "poet": "喻良能", "poem": "湖海番君国，江山白帝城。凝香馀坐啸，飞诏趣遄征。誉处千钧重，辎车一羽轻。攀辕雪眉老，送目逐双旌。"},
{"poem_name": "竹枝词·瞿塘峡口水烟低", "poem_id": "baidicheng_7974", "poem_class": "白帝城", "poet_dynasty": "唐朝", "poet": "白居易", "poem": "瞿塘峡口冷烟低，白帝城头月向西。唱到竹枝声咽处，寒猿晴鸟一时啼。"},
{"poem_name": "赠张鸣善", "poem_id": "baidicheng_103589", "poem_class": "白帝城", "poet_dynasty": "明朝", "poet": "袁凯", "poem": "白帝城中客，清秋碧海旁。乾坤方汹汹，身世独遑遑。万里空形影，全家堕虎狼。悲歌三百首，一一断人肠。"},
{"poem_name": "永遇乐·和稼轩北固亭怀古兼忆星海焦山", "poem_id": "baidicheng_358653", "poem_class": "白帝城", "poet_dynasty": "清朝", "poet": "郑文焯", "poem": "江北江南，青山占尽，台观高处。击楫狂吟，凭栏危眺，潮打孤城去。吴头楚尾，此间天限，空有射鸥人住。看残阳、蜗蛮一角，中兴气竞龙虎。金焦入眼，楼船东下，销得英雄一顾。白帝城边，有情乡水，应过夔门路。昔年沉陆，战场荒草，换了酒旗戏鼓。重阳近、茱萸旧会，故人健否。"},
{"poem_name": "梅·玉门关外杂尘埃", "poem_id": "baidicheng_175073", "poem_class": "白帝城", "poet_dynasty": "宋朝", "poet": "释行海", "poem": "玉门关外杂尘埃，白帝城边对酒杯。今日孤山尤可惜，已无和靖在时梅。"},
{"poem_name": "黄鹤楼次西涯阁老韵简中丞秦公", "poem_id": "baidicheng_250820", "poem_class": "白帝城", "poet_dynasty": "明朝", "poet": "陈洪谟", "poem": "细雨江城秋澹泊，一樽何处堪携鹤。选胜重来近十年，虚楼视昔还恢廓。两山矗立谁疏凿，万壑惊趋犹脉络。壮势平吞白帝城，寒光远带湘妃阁。雕甍绣闼俯苍峰，水波摇泄芙蓉宫。几家弦管廛居密，千里舟航贡道通。铁笛声孤时对月，蒲帆影乱晚随风。迎门花鼓来仙客，入画青蓑羡钓翁。把袂同游皆国彦，锦席高张叨我半。凭栏触景各抽毫，摛词谁复过王翰。楣间高扁少师章，海若天吴骇吾见。中丞更续郢中歌，玉斝琼杯照人面。况说绥怀动隐忧，民情吏治精而练。二公声望将无同，屹屹斯楼并霄汉。"},
{"poem_name": "送月上人南游", "poem_id": "baidicheng_208218", "poem_class": "白帝城", "poet_dynasty": "宋朝", "poet": "王灼", "poem": "锦官东郭大兰若，眼明见子长廊下。春风二月白帝城，一笑相逢手重把。羡子远引如孤鹄，顾我低摧真病马。碧山红尘不同调，底事胸怀两倾写。幽寻胜践我亦喜，梦魂已落潇湘野。扁舟蹑子尚可期，幸有此身闲似社。"},
{"poem_name": "颂十玄谈·转位·优钵罗花火裹开", "poem_id": "qingmingjie_117421", "poem_class": "清明节", "poet_dynasty": "宋朝", "poet": "释印肃", "poem": "优钵罗花火裹开，方知达磨不虚来。夜来一霎清明雨，万卉千葩胜剪裁。"},
{"poem_name": "荆州歌", "poem_id": "baidicheng_4471", "poem_class": "白帝城", "poet_dynasty": "唐朝", "poet": "李白", "poem": "白帝城边足风波，瞿塘五月谁敢过。荆州麦熟茧成蛾，缲丝忆君头绪多。拨谷飞鸣奈妾何。"},
{"poem_name": "戏作俳谐体遣闷二首", "poem_id": "baidicheng_5935", "poem_class": "白帝城", "poet_dynasty": "唐朝", "poet": "杜甫", "poem": "异俗吁可怪，斯人难并居。家家养乌鬼，顿顿食黄鱼。旧识能为态，新知已暗疏。治生且耕凿，只有不关渠。西历青羌板，南留白帝城。於菟侵客恨，粔籹作人情。瓦卜传神语，畬田费火声。是非何处定，高枕笑浮生。"},
{"poem_name": "桂枝香·春寒未定", "poem_id": "qingmingjie_23998", "poem_class": "清明节", "poet_dynasty": "宋朝", "poet": "朱敦儒", "poem": "春寒未定。是欲近清明，雨斜风横。深闭朱门，尽日柳摇金井。年光自趁飞花紧。奈幽人、雪添双鬓。谢山携妓，黄垆贳酒，旧愁慵整。念壮节、漂零未稳。负九江风笛，五湖烟艇。起舞悲歌，泪眼自看清影。新莺又向愁时听。把人间、如梦深省。旧溪鹤在，寻云弄水，是事休问。"},
{"poem_name": "过孙履正东林庄居（同方民表丈）", "poem_id": "qingmingjie_104236", "poem_class": "清明节", "poet_dynasty": "明朝", "poet": "程嘉燧", "poem": "出郭春流十里赊，故人田舍即吾家。风情缸面清明酒，节物山头谷雨茶。忽见远交浑是梦，难期世事总如花。寻常欢笑休轻别，若计浮生信有涯。"},
{"poem_name": "清明后晚出北城至顶山寺登白龙庙作", "poem_id": "qingmingjie_316642", "poem_class": "清明节", "poet_dynasty": "明朝", "poet": "钱谦贞", "poem": "阑珊春事蚤啼莺，与客闲行出北城。社鼓冬冬催谷雨，炊烟续续过清明。夕阳古寺归樵影，流水空山吠犬声。如绣年光仍在眼，桃花零乱麦田横。"},
{"poem_name": "杏花天·软波拖碧蒲芽短", "poem_id": "qingmingjie_24812", "poem_class": "清明节", "poet_dynasty": "宋朝", "poet": "史达祖", "poem": "软波拖碧蒲芽短。画桥外、花晴柳暖。今年自是清明晚。便觉芳情较懒。春衫瘦、东风翦翦。过花卩乌、香吹醉面。归来立马斜阳岸。隔岸歌声一片。"},
{"poem_name": "笛家弄·花发西园", "poem_id": "qingmingjie_13872", "poem_class": "清明节", "poet_dynasty": "宋朝", "poet": "柳永", "poem": "花发西园，草薰南陌，韶光明媚，乍睛轻暖清明后。水嬉舟动，禊饮筵开，银塘似染，金堤如绣。是处王孙，几多游妓，往往携纤手。遣离人、对嘉景，触目伤情，尽成感旧。别久。帝城当日，兰堂夜烛，百万呼卢，画阁春风，十千沽酒。未省、宴处能忘管弦，醉里不寻花柳。岂知秦楼，玉箫声断，前事难重偶。空遗恨，望仙乡，一饷消凝，泪沾襟袖。"},
{"poem_name": "春雨", "poem_id": "qingmingjie_136460", "poem_class": "清明节", "poet_dynasty": "宋朝", "poet": "李弥逊", "poem": "濛濛烟雨网春晖，南陌清明二月时。细草藏泥供燕子，好花藏蜜待蜂儿。"},
{"poem_name": "送签判张秘丞赴秀州", "poem_id": "qingmingjie_76618", "poem_class": "清明节", "poet_dynasty": "宋朝", "poet": "梅尧臣", "poem": "江燕归时君亦归，燕巢未暖君还去。去去溪边杨柳多，正值清明欲飞絮。竞折赠行何所益，时当长养伤嘉树。不如举酒对青山，酒罢移舟须薄暮。嘉禾主人余久知，迹冗不拟强攀附。党或无忘问姓名，为言懒拙皆如故。"},
{"poem_name": "河传·锦浦", "poem_id": "qingmingjie_2660", "poem_class": "清明节", "poet_dynasty": "唐朝", "poet": "韦庄", "poem": "锦浦，春女，绣衣金缕，雾薄云轻。花深柳暗，时节正是清明，雨初晴。玉鞭魂断烟霞路，莺莺语，一望巫山雨。香尘隐映，遥见翠槛红搂，黛眉愁。"},
{"poem_name": "春兴·夜来风雨梦", "poem_id": "qingmingjie_35664", "poem_class": "清明节", "poet_dynasty": "清朝", "poet": "黄景仁", "poem": "夜来风雨梦难成，是处溪头听卖饧。怪底桃花半零落，江村明日是清明。"},
{"poem_name": "吾乡城外北室宛转皆亭园自北门外南彻浮桥最", "poem_id": "qingmingjie_147193", "poem_class": "清明节", "poet_dynasty": "宋朝", "poet": "郑刚中", "poem": "短墙疏竹小园亭，记得东风婺女城。久酝菖蒲催祓禊，半肥梅子待清明。桥边沙印骄骢迹，水外花藏醉客声。年少不知身解老，曾交豪气与春争。"},
{"poem_name": "天仙子·走马探花花发未", "poem_id": "qingmingjie_72285", "poem_class": "清明节", "poet_dynasty": "宋朝", "poet": "苏轼", "poem": "走马探花花发未。人与化工俱不易。千回来绕百回看，蜂作婢。莺为使。谷雨清明空屈指。白发卢郎情未已。一夜翦刀收玉蕊。尊前还对断肠红，人有泪。花无意。明日酒醒应满地。"},
{"poem_name": "清明日园中见杏花初开", "poem_id": "qingmingjie_105614", "poem_class": "清明节", "poet_dynasty": "明朝", "poet": "吴宽", "poem": "疏花寂历似残红，病眼摩挲望欲空。已恨浥开无细雨，却愁吹落有狂风。物华又报清明节，人世真成白发翁。为语天工须索性，剩将春色慰人浓。"},
{"poem_name": "春晦饯陶七于江南同用风字", "poem_id": "chunfeng_6906", "poem_class": "春风", "poet_dynasty": "唐朝", "poet": "陈子昂", "poem": "黄鹤烟云去，青江琴酒同。离帆方楚越，沟水复西东。芙蓉生夏浦，杨柳送春风。明日相思处，应对菊花丛。"},
{"poem_name": "折杨柳", "poem_id": "chunfeng_32726", "poem_class": "春风", "poet_dynasty": "唐朝", "poet": "杨巨源", "poem": "水边杨柳曲尘丝，立马烦君折一枝。惟有春风最相惜，殷勤更向手中吹。"},
{"poem_name": "叹春风兼赠李二十侍郎二绝", "poem_id": "chunfeng_8523", "poem_class": "春风", "poet_dynasty": "唐朝", "poet": "白居易", "poem": "树根雪尽催花发，池岸冰消放草生。唯有须霜依旧白，春风于我独无情。道场斋戒今初毕，酒伴欢娱久不同。不把一杯来劝我，无情亦得似春风。"},
{"poem_name": "扬州慢·淮左名都", "poem_id": "chunfeng_1672", "poem_class": "春风", "poet_dynasty": "宋朝", "poet": "姜夔", "poem": "淳熙丙申至日，予过维扬。夜雪初霁，荠麦弥望。入其城，则四顾萧条，寒水自碧，暮色渐起，戍角悲吟。予怀怆然，感慨今昔，因自度此曲。千岩老人以为有“黍离”之悲也。淮左名都，竹西佳处，解鞍少驻初程。过春风十里，尽荠麦青青。自胡马窥江去后，废池乔木，犹厌言兵。渐黄昏，清角吹寒，都在空城。杜郎俊赏，算而今重到须惊。纵豆蔻词工，青楼梦好，难赋深情。二十四桥仍在，波心荡、冷月无声。念桥边红药，年年知为谁生？"},
{"poem_name": "读东坡叠嶂图有感因次其韵", "poem_id": "sanxia_181065", "poem_class": "三峡", "poet_dynasty": "宋朝", "poet": "张九成", "poem": "虬须英武喧天渊，当时功臣画凌烟。汉家骁骑才三万，北攻稽落事燕然。勋名鼎鼎磨星斗，百年衰落归黄泉。人间万事都如梦，不如挂冠神武寻山川。我昔曾登会稽顶，逍遥疑在羲皇前。下观涛江卷飞雪，旁看秦望森摩天。祖龙定是同鲍臭，鸱夷却得携妖妍。悠然会意不复出，倚锄便欲耕春田。君不见渊明归去传图画。伯时妙手垂千年。我藏东绢今拂拭，正欲写此春江浩渺山连娟。更要元龙湖海士，百尺楼中相对眠。玉京蓬岛置勿问，人间今是地行仙。岷江寥寥三峡远，此心欲往知何缘。烦君断取来方丈，径入东坡叠嶂篇。"},
{"poem_name": "伤桃源薛道士", "poem_id": "chunfeng_3368", "poem_class": "春风", "poet_dynasty": "唐朝", "poet": "刘禹锡", "poem": "坛边松在鹤巢空，白鹿闲行旧径中。 手植红桃千树发，满山无主任春风。"},
{"poem_name": "渔歌子·楚山青", "poem_id": "chunfeng_187162", "poem_class": "春风", "poet_dynasty": "唐朝", "poet": "李珣", "poem": "楚山青，湘水渌，春风澹荡看不足。草芊芊，花簇簇，渔艇棹歌相续。信浮沉，无管束，钓回乘月归湾曲。酒盈尊，云满屋，不见人间荣辱。"},
{"poem_name": "送友人使夷陵", "poem_id": "sanxia_195689", "poem_class": "三峡", "poet_dynasty": "唐朝", "poet": "崔翘", "poem": "猿鸣三峡里，行客旧沾裳。复道从兹去，思君不暂忘。开襟春叶短，分手夏条长。独有幽庭桂，年年空自芳。"},
{"poem_name": "题子登感怀示弟诗后并为其尊人澹隐隐君寿二首·其一", "poem_id": "sanxia_358836", "poem_class": "三峡", "poet_dynasty": "清朝", "poet": "陈恭尹", "poem": "三峡山中有断猿，声声凄绝本何言。从来至性无文字，一任人间自忖论。"},
{"poem_name": "清眺歌为屠隐君", "poem_id": "sanxia_340235", "poem_class": "三峡", "poet_dynasty": "明朝", "poet": "乌斯道", "poem": "景定桥东地迂僻，百尺层楼寄寥阒。我来登眺风日清，遥见群山际天碧。西山积润冈阜多，断而复起连金鹅。金鹅飞入大梅去，太白数点低云萝。水出迥溪泻三峡，分作支流更回合。晴波耀日日倒悬，龙夺明珠动鳞甲。桃花隔水春冥冥，渔郎梦醒扁舟轻。杜若蘼芜翠烟淡，鹁鸪飞去雍渠鸣。白云窈窕山中来，渚涯倏忽成楼台。风收雨散四郊静，眼中一片青天开。中有仙人半衔醉，唤得孤鸾落天外。骑鸾时复游紫京，夹道花香袭环佩。仙人自昔好楼居，此非圆峤为方壶。回首人间暗尘土，蚁垤自以为仙都。我闻江湖好山水，曾托秋风过彭蠡。千里归来空自怜，灵境胜区那得此。仙人有酒春满缸，夜邀子晋吹玉笙。朝朝不放下楼去，朱颜直要凋三光。"},
{"poem_name": "题郑德彰员外所藏高彦敬画楚江春晓图", "poem_id": "sanxia_331717", "poem_class": "三峡", "poet_dynasty": "明朝", "poet": "蓝仁", "poem": "旭日未出群山昏，苍茫楚江多白云。芳洲无人采蘅杜，落花飞絮春纷纷。晴岚满户渔家晓，花枝彷佛闻啼鸟。巫阳梦断三峡空，湘渚愁深九疑小。文彩风流高尚书，如此江山归画图。平芜烟蔼水空阔，阴壑松桧天模糊。左司郎官何处得，高堂紫翠生春色。是中宜有五湖人，一叶扁舟荡空碧。风尘兵革浩茫茫，对此便欲歌沧浪。碧梧翠竹生高冈，岂无彩凤鸣朝阳。"},
{"poem_name": "柔远楼", "poem_id": "sanxia_283569", "poem_class": "三峡", "poet_dynasty": "宋朝", "poet": "邓深", "poem": "柔远楼高豁寸眸，白盐赤甲锁关头。四川形胜当前险，三峡波涛据上游。鸟道极天云日近，靴城匝地市烟浮。时平久矣无戎马，回首当年老杜忧。"},
{"poem_name": "次袁尚书巫山十二峰二十五韵", "poem_id": "sanxia_289520", "poem_class": "三峡", "poet_dynasty": "宋朝", "poet": "李嘉谋", "poem": "道人爱山出天姿，自谓计黠人嫌痴。独游名山看不足，每得胜处行为迟。谁人能知物外赏，世上自有灵中奇。一行作吏困汩没，便与好境相参差。脱兔投林今适愿，穷猿得木吾何之。芒鞋竹杖恣如往，烟蓑雨笠长相随。青山愈好足力尽，此意未止驽骀疲。路逢行人说大尹，正见谕蜀扬舲旗。好贤招邀每虚席，问俗疾苦时褰帷。才华落落清庙器，诗笔粲粲珊瑚枝。胸吞楚泽八九尽，气压巫峡群山低。大峰联娟争媚妩，苍壁徒倚供游嬉。巴东巴峡古所重，作云作雨今胡为。有情飞鸢送迎客，无数棹歌来去时。昔日画图曾见者，何意忽此今逢兹。迩来丰碑在人口，已与流水争东驰。政用中和得大体，智出毫末非全施。不与英声流上国，已有诗卷传江湄。狼烽长閒士鼓腹，耕陇不见愁生眉。都门髣髴记分袂，蜀道修阻常支颐。持谒见公敢论旧，抚髀顾我清无缁。樽俎频开闲共话，歌讴聊与民同嘻。忽然晨旦往东壁，但见山月来峨嵋。行吟何独壮三峡，在处山林来乞诗。"},
{"poem_name": "乌衣巷", "poem_id": "xiyang_35", "poem_class": "夕阳", "poet_dynasty": "唐朝", "poet": "刘禹锡", "poem": "朱雀桥边野草花，乌衣巷口夕阳斜。旧时王谢堂前燕，飞入寻常百姓家。"},
{"poem_name": "乐游原", "poem_id": "xiyang_307", "poem_class": "夕阳", "poet_dynasty": "唐朝", "poet": "李商隐", "poem": "向晚意不适，驱车登古原。夕阳无限好，只是近黄昏。"},
{"poem_name": "【双调】水仙子_仲春湖上雨", "poem_id": "baidicheng_350104", "poem_class": "白帝城", "poet_dynasty": "元朝", "poet": "赵善庆", "poem": "仲春湖上雨痕著物润如酥，草色和物近似无，岚光罩日浓如雾。上春风啼鹧鸪，斗娇羞粉女琼奴。六桥锦绣，十里画图，二月西湖。渡瓜州渚莲花脱锦衣收，风蓼青雕红穗秋，堤柳绿灭长条瘦。系行人来去愁，别离情今古悠悠。南徐城下，西津渡口，北固山头。客乡秋夜梧桐一叶弄秋晴，砧杵千家捣月明，关山万里增归兴。隔嵯峨白帝城，捱长宵何处销凝？寒灯一檠，孤雁数声，断梦三更。"},
{"poem_name": "桃源行", "poem_id": "taohua_120", "poem_class": "桃花", "poet_dynasty": "唐朝", "poet": "王维", "poem": "渔舟逐水爱山春，两岸桃花夹古津。坐看红树不知远，行尽青溪不见人。山口潜行始隈隩，山开旷望旋平陆。遥看一处攒云树，近入千家散花竹。樵客1初传汉姓名，居人未改秦衣服。居人共住武陵源，还从物外起田园。月明松下房栊静，日出云中鸡犬喧。惊闻俗客争来集，竞引还家问都邑。平明闾巷扫花开，薄暮渔樵乘水入。初因避地去人间，及至成仙遂不还。峡里谁知有人事，世中遥望空云山。不疑灵境难闻见，尘心未尽思乡县。出洞无论隔山水，辞家终拟长游衍。自谓经过旧不迷，安知峰壑今来变。当时只记入山深，青溪几度到云林。春来遍是桃花水，不辨仙源何处寻。"},
{"poem_name": "咏史诗·白帝城", "poem_id": "baidicheng_61445", "poem_class": "白帝城", "poet_dynasty": "唐朝", "poet": "胡曾", "poem": "蜀江一带向东倾，江上巍峨白帝城。自古山河归圣主，子阳虚共汉家争。"},
{"poem_name": "旱久无水王伯容分惠桃源大谿泉将以长篇水至", "poem_id": "baidicheng_112958", "poem_class": "白帝城", "poet_dynasty": "宋朝", "poet": "楼钥", "poem": "七十老翁门昼闭，终日萧然无一事。却因不雨动衰怀，拥笏黄堂与祠祀。兼旬旱涸舟不通，井泉欲竭知无计。僮奴抱瓮扣比邻，水不得清仅无滓。旧时见说横谿源，有水侧出万竹前。考之尔雅名汍泉，颇思走介分微涓。去之一驿不易到，午暑坐想空垂涎。不知何人剥啄扣我门，惠以小罂童稚惊相传。启封一勺挹清泚，烹试茗碗真增妍。况当精祷已孚应，三日檐溜倾潺湲。病中一笑成莞尔，城闉安有泉如此。吴松四桥思陆羽，白帝城西歌子美。何用中泠取扬子，已觉清甘冰人齿。前人所品殊不定，一下一高随所喜。老我住世能几年，引饮一瓢几子渊。行见甫田取十千，坐使远近俱安然。欲和大篇不觉沉吟久，击钵成章慙敏手。"},
{"poem_name": "陪淮南僚友泛舟吴江城下", "poem_id": "baidicheng_206586", "poem_class": "白帝城", "poet_dynasty": "元朝", "poet": "王逢", "poem": "波伏鱼龙夜不惊，菱花千顷湛虚明。吴侬似怪青丝马，汉月重临白帝城。世说窦融功第一，独怜阮籍醉平生。楼船箫鼓中流发，喜及东南早罢兵。"},
{"poem_name": "送吕试官宗夔入蜀", "poem_id": "baidicheng_248653", "poem_class": "白帝城", "poet_dynasty": "明朝", "poet": "谢榛", "poem": "西蜀有扬马，君才当此行。几年怀胜迹，今日慰平生。地入黄牛峡，江连白帝城。停骖勒铭处，独见古人情。"},
{"poem_name": "挽西蜀□先生", "poem_id": "baidicheng_349909", "poem_class": "白帝城", "poet_dynasty": "元朝", "poet": "范梈", "poem": "八十犹传隐者名，乾坤未是负先生。无端白帝城边水，欲载哀歌上玉京。"},
{"poem_name": "费文达除夔漕作此贺之三首·吉音一纸疾邮传", "poem_id": "baidicheng_146116", "poem_class": "白帝城", "poet_dynasty": "宋朝", "poet": "李流谦", "poem": "吉音一纸疾邮传，白帝城头劝着鞭。楚树已沾新雨露，蜀江行换好风烟。政须急拯沟中瘠，不用多流地上钱。一节故应关象纬，向来两使动星躔。"},
{"poem_name": "始至云安寄兵部韩侍郎中书白舍人二公近曾远守故有属焉", "poem_id": "baidicheng_3825", "poem_class": "白帝城", "poet_dynasty": "唐朝", "poet": "刘禹锡", "poem": "天外巴子国，山头白帝城。波清蜀栜尽，云散楚台倾。迅濑下哮吼，两岸势争衡。阴风鬼神过，暴雨蛟龙生。硖断见孤邑，江流照飞甍。蛮军击严鼓，笮马引双旌。望阙遥拜舞，分庭备将迎。铜符一以合，文墨纷来萦。暮色四山起，愁猿数处声。重关群吏散，静室寒灯明。故人青霞意，飞舞集蓬瀛。昔曾在池籞，应知鱼鸟情。"},
{"poem_name": "桃竹杖引，赠章留后", "poem_id": "baidicheng_6509", "poem_class": "白帝城", "poet_dynasty": "唐朝", "poet": "杜甫", "poem": "江心蟠石生桃竹，苍波喷浸尺度足。斩根削皮如紫玉，江妃水仙惜不得。梓潼使君开一束，满堂宾客皆叹息。怜我老病赠两茎，出入爪甲铿有声。老夫复欲东南征，乘涛鼓枻白帝城。路幽必为鬼神夺，拔剑或与蛟龙争。重为告曰：杖兮杖兮，尔之生也甚正直，慎勿见水踊跃学变化为龙。使我不得尔之扶持，灭迹于君山湖上之青峰。噫，风尘澒洞兮豺虎咬人，忽失双杖兮吾将曷从。"},
{"poem_name": "禁烟留题锦屏山下四首·无涯桃李待清明", "poem_id": "qingmingjie_92940", "poem_class": "清明节", "poet_dynasty": "宋朝", "poet": "邵雍", "poem": "无涯桃李待清明，经岁言能开得成。不念化工曾着力，狂风何故苦相凌。"},
{"poem_name": "寒食", "poem_id": "qingmingjie_21147", "poem_class": "清明节", "poet_dynasty": "唐朝", "poet": "王建", "poem": "田舍清明日，家家出火迟。白衫眠古巷，红索搭高枝。纱带生难结，铜钗重欲垂。斩新衣踏尽，还似去年时。"},
{"poem_name": "早发白帝城", "poem_id": "baidicheng_23", "poem_class": "白帝城", "poet_dynasty": "唐朝", "poet": "李白", "poem": "朝辞白帝彩云间，千里江陵一日还。两岸猿声啼不住，轻舟已过万重山。"},
{"poem_name": "满宫花·花正芳", "poem_id": "qingmingjie_23194", "poem_class": "清明节", "poet_dynasty": "唐朝", "poet": "张泌", "poem": "花正芳，楼似绮，寂寞上阳宫里。钢笼金锁睡鸳鸯，帘冷露华珠翠。娇艳轻盈香雪腻，细雨黄莺双起。东风惆怅欲清明，公子桥边沉醉。"},
{"poem_name": "江城子·清明天气醉游郎", "poem_id": "qingmingjie_11907", "poem_class": "清明节", "poet_dynasty": "宋朝", "poet": "秦观", "poem": "清明天气醉游郎。莺儿狂。燕儿狂。翠盖红缨，道上往来忙。记得相逢垂柳下，雕玉珮，缕金裳。春光还是旧春光。桃花香。李花香。浅白深红，一一斗新妆。惆怅惜花人不见，歌一阕，泪千行。"},
{"poem_name": "杨柳枝·晴日游丝乱入帘", "poem_id": "qingmingjie_95819", "poem_class": "清明节", "poet_dynasty": "宋朝", "poet": "方岳", "poem": "晴日游丝乱入帘，夕阳更添酒家帘。粥香饬白清明近，斗挽柔条插画檐。"},
{"poem_name": "清明日雨雪，来早晴霁二首", "poem_id": "qingmingjie_66217", "poem_class": "清明节", "poet_dynasty": "宋朝", "poet": "杨万里", "poem": "清明一雨坏花时，梅杏樱桃总脱枝。挽住落英供细舞，东风犹自妒游丝。"},
{"poem_name": "送人", "poem_id": "qingmingjie_62458", "poem_class": "清明节", "poet_dynasty": "唐朝", "poet": "李建勋", "poem": "相见未逾月，堪悲远别离。非君谁顾我，万里又南之。雨逼清明日，花阴杜宇时。愁看挂帆处，鸥鸟共迟迟。"},
{"poem_name": "清明呈馆中诸公", "poem_id": "qingmingjie_35711", "poem_class": "清明节", "poet_dynasty": "明朝", "poet": "高启", "poem": "新烟着柳禁垣斜，杏酪分香俗共夸。白下有山皆绕郭，清明无客不思家。卞侯墓下迷芳草，卢女门前映落花。喜得故人同待诏，拟沽春酒醉京华。"},
{"poem_name": "贺外舅转官", "poem_id": "chunfeng_190074", "poem_class": "春风", "poet_dynasty": "宋朝", "poet": "真德秀", "poem": "黄山桃李闹春风，曾见先生化育中。轻界力行师孟子，井田有意复周公。几年凋俗成佳邑，一旦新纶赏旧功。明主已知材智美，渭川行起钓璜翁。"},
{"poem_name": "清明", "poem_id": "qingmingjie_13972", "poem_class": "清明节", "poet_dynasty": "宋朝", "poet": "黄庭坚", "poem": "佳节清明桃李笑，野田荒冢只生愁。雷惊天地龙蛇蛰，雨足郊原草木柔。人乞祭余骄妾妇，士甘焚死不公侯。贤愚千载知谁是，满眼蓬蒿共一丘。"},
{"poem_name": "答张侍御贾喜再登科后，自洛赴上都赠别", "poem_id": "chunfeng_3589", "poem_class": "春风", "poet_dynasty": "唐朝", "poet": "刘禹锡", "poem": "又被时人写姓名，春风引路入京城。知君忆得前身事，分付莺花与后生。"},
{"poem_name": "次韵奉和永叔谢王尚书惠牡丹", "poem_id": "chunfeng_27192", "poem_class": "春风", "poet_dynasty": "宋朝", "poet": "梅尧臣", "poem": "大梁有公子，洛阳有游侠。昔时意气相凭陵，不问兴亡事栽插。栽红插绿斗青春，春风与开春雨飒。两都富贵不相殊，走马寻芳何合杂。只闻年少竞争先，摘叶嗅花身更捷。安知遗爱旧留守，驰献百葩光浥浥。尚书最重欧阳公，盈盘分去蜂偷猎。但能为乐饮醇酒，何必署名黄纸牒。翰林职清文字稀，灴比外官烦应接。曩公为花曾作谱，端相用意随蝴蝶。拟王拟妃姚与魏，岁岁年年千万叶。独将颜色定高低，绿珠虽美犹为妾。从来鉴裁主端正，不藉娉婷削肩胛。旧品既著新品增，偏恶忌芽须打拉。尝忆同朋有七人，每失一人泪缘睫。唯我与公今且存，无复名园共携榼。公因尚书戴红紫，白发欺公生匼匝。磨墨挥亮兴不衰，作诗坐使刘曹怯。副本能传幸一观，口诵舌摇徒嗫嗫。"},
{"poem_name": "大寒步至东坡赠巢三", "poem_id": "chunfeng_74011", "poem_class": "春风", "poet_dynasty": "宋朝", "poet": "苏轼", "poem": "春雨如暗尘，春风吹倒人。东坡数间屋，巢子与谁邻。空床敛败絮，破灶郁生薪。相对不言寒，哀哉知我贫。我有一瓢酒，独饮良不仁。未能赪我颊，聊复濡子唇。故人千钟禄，驭吏醉吐茵。那知我与子，坐作寒蛩呻。努力莫怨天，我尔皆天民。行看花柳动，共享无边春。"},
{"poem_name": "闻笛", "poem_id": "chunfeng_43606", "poem_class": "春风", "poet_dynasty": "宋朝", "poet": "刘翰", "poem": "谁将玉笛按凉州，吹彻春风不下楼。若道声声都是恨，不知消得几多愁。"},
{"poem_name": "颂古五十五首·古洞桃花发嫩枝", "poem_id": "chunfeng_126552", "poem_class": "春风", "poet_dynasty": "宋朝", "poet": "释绍昙", "poem": "古洞桃花发嫩枝，施朱施粉两相宜。要渠成结千年实，多谢春风著意吹。"},
{"poem_name": "点绛唇·春雨春风", "poem_id": "chunfeng_24050", "poem_class": "春风", "poet_dynasty": "宋朝", "poet": "朱敦儒", "poem": "春雨春风，问谁染就江南草。燕娇莺巧。只是参军老。今古红尘，愁了人多少。尊前好。缓歌低笑。醉向花间倒。"},
{"poem_name": "鹧鸪天·紫禁烟花一万重", "poem_id": "chunfeng_255571", "poem_class": "春风", "poet_dynasty": "宋朝", "poet": "向子諲", "poem": "有怀京师上元，与韩叔夏司谏、王夏卿侍郎、曹仲谷少卿同赋。紫禁烟花一万重，鳌山宫阙倚晴空。玉皇端拱彤云上，人物嬉游陆海中。星转斗，驾回龙。五侯池馆醉春风。而今白发三千丈，愁对寒灯数点红。"},
{"poem_name": "古风其四十七·桃花开东园", "poem_id": "chunfeng_1065", "poem_class": "春风", "poet_dynasty": "唐朝", "poet": "李白", "poem": "桃花开东园，含笑夸白日。偶蒙春风荣，生此艳阳质。岂无佳人色？但恐花不实。婉转龙火飞，零落早相失。讵知南山松，独立自萧瑟。"},
{"poem_name": "和子由踏青", "poem_id": "chunfeng_334", "poem_class": "春风", "poet_dynasty": "宋朝", "poet": "苏轼", "poem": "春风陌上惊微尘，游人初乐岁华新。人闲正好路旁饮，麦短未怕游车轮。城中居人厌城郭，喧阗晓出空四邻。歌鼓惊山草木动，箪瓢散野乌鸢驯。何人聚众称道人？遮道卖符色怒嗔：“宜蚕使汝茧如瓮，宜畜使汝羊如麇。”路人未必信此语，强为买服禳新春。道人得钱径沽酒，醉倒自谓吾符神！"},
{"poem_name": "赠皇甫垣", "poem_id": "chunfeng_30837", "poem_class": "春风", "poet_dynasty": "唐朝", "poet": " 赵嘏", "poem": "养由弓箭已无功，牢落生涯事事同。相劝一杯寒食酒，几多辛苦到春风。"},
{"poem_name": "前有一樽酒行二首", "poem_id": "chunfeng_4535", "poem_class": "春风", "poet_dynasty": "唐朝", "poet": "李白", "poem": "春风东来忽相过，金樽渌酒生微波。落花纷纷稍觉多，美人欲醉朱颜酡。青轩桃李能几何，流光欺人忽蹉跎。君起舞，日西夕。当年意气不肯平，白发如丝叹何益。琴奏龙门之绿桐，玉壶美酒清若空。催弦拂柱与君饮，看朱成碧颜始红。胡姬貌如花，当垆笑春风。笑春风，舞罗衣，君今不醉将安归。"},
{"poem_name": "定西番·苍翠浓阴满院", "poem_id": "xiejing_36579", "poem_class": "写景", "poet_dynasty": "五代", "poet": "毛熙震", "poem": "苍翠浓阴满院，莺对语，蝶交飞，戏蔷薇。斜日倚阑风好，余香出绣衣。未得玉郎消息，几时归。"},
{"poem_name": "送谢山人归江夏", "poem_id": "chunfeng_15390", "poem_class": "春风", "poet_dynasty": "唐朝", "poet": "陈陶", "poem": "黄鹤春风二千里，山人佳期碧江水。携琴一醉杨柳堤，日暮龙沙白云起。"},
{"poem_name": "韩庄闸舟中七夕", "poem_id": "xiejing_184965", "poem_class": "写景", "poet_dynasty": "清朝", "poet": "姚燮", "poem": "木兰桨子藕花乡，唱罢厅红晚气凉。烟外柳丝湖外水，山眉澹碧月眉黄。"},
{"poem_name": "剡山夜月", "poem_id": "xiejing_185929", "poem_class": "写景", "poet_dynasty": "唐朝", "poet": "朱放", "poem": "月在沃洲山上，人归剡县溪边。漠漠黄花覆水，时时白鹭惊船。"},
{"poem_name": "和折子明丈闲居杂兴十首·未话田园薄", "poem_id": "hanshi_68710", "poem_class": "寒食", "poet_dynasty": "宋朝", "poet": "赵蕃", "poem": "未话田园薄，唯关道路长。春风又寒食，多病只殊方。缅想迎门问，深思暴橐香。无劳谢猿鹤，好为约求羊。"},
{"poem_name": "木兰花·西湖杨柳风流绝", "poem_id": "xiejing_24701", "poem_class": "写景", "poet_dynasty": "宋朝", "poet": "张先", "poem": "西湖杨柳风流绝。满楼青春看赠别。墙头簌簌暗飞花，山外阴阴初落月。秦姬秾丽云梳发。持酒唱歌留晚发。骊驹应解恼人情，欲出重城嘶不歇。"},
{"poem_name": "寒食雨二首", "poem_id": "hanshi_10020", "poem_class": "寒食", "poet_dynasty": "宋朝", "poet": "苏轼", "poem": "自我来黄州，已过三寒食。年年欲惜春，春去不容惜。今年又苦雨，两月秋萧瑟。卧闻海棠花，泥污燕脂雪。暗中偷负去，夜半真有力。何殊病少年，病起头已白。春江欲入户，雨势来不已。小屋如渔舟，濛濛水云里。空庖煮寒菜，破灶烧湿苇。那知是寒食，但见乌衔纸。君门深九重，坟墓在万里。也拟哭途穷，死灰吹不起。"},
{"poem_name": "江南暮春寄家", "poem_id": "hanshi_11106", "poem_class": "寒食", "poet_dynasty": "唐朝", "poet": "李绅", "poem": "雒阳城见梅迎雪，鱼口桥逢雪送梅。剑水寺前芳草合，镜湖亭上野花开。江鸿断续翻云去，海燕差池拂水回。想得心知近寒食，潜听喜鹊望归来。"},
{"poem_name": "李氏园林卧疾", "poem_id": "hanshi_6769", "poem_class": "寒食", "poet_dynasty": "唐朝", "poet": "孟浩然", "poem": "我爱陶家趣，园林无俗情。春雷百卉坼，寒食四邻清。伏枕嗟公干，归山羡子平。年年白社客，空滞洛阳城。"},
{"poem_name": "峡中即事", "poem_id": "sanxia_228663", "poem_class": "三峡", "poet_dynasty": "唐朝", "poet": "廉氏", "poem": "清秋三峡此中去，鸣鸟孤猿不可闻。一道水声多乱石，四时天色少晴云。日暮泛舟溪溆口，那堪夜永思氛氲。"},
{"poem_name": "与南陵常赞府游五松山", "poem_id": "sanxia_2300", "poem_class": "三峡", "poet_dynasty": "唐朝", "poet": "李白", "poem": "安石泛溟渤，独啸长风还。逸韵动海上，高情出人间。灵异可并迹，澹然与世闲。我来五松下，置酒穷跻攀。征古绝遗老，因名五松山。五松何清幽，胜境美沃洲。萧飒鸣洞壑，终年风雨秋。响入百泉去，听如三峡流。剪竹扫天花，且从傲吏游。龙堂若可憩，吾欲归精修。"},
{"poem_name": "赠鲍民瞻", "poem_id": "sanxia_242146", "poem_class": "三峡", "poet_dynasty": "明朝", "poet": "方孝孺", "poem": "学道懒言文，君文思不群。雪消三峡水，波涨一川云。出处存爻彖，经纶在典坟。莫名词苑传，须立济时勋。"},
{"poem_name": "巫山高", "poem_id": "sanxia_15333", "poem_class": "三峡", "poet_dynasty": "唐朝", "poet": "陈陶", "poem": "玉峰青云十二枝，金母和云赐瑶姬。花宫磊砢楚宫外，列仙八面星斗垂。秀色无双怨三峡，春风几梦襄王猎。青鸾不在懒吹箫，斑竹题诗寄江妾。飘飖丝散巴子天，苔裳玉辔红霞幡。归时白帝掩青琐，琼枝草草遗湘烟。"},
{"poem_name": "入峡次巴东", "poem_id": "sanxia_8152", "poem_class": "三峡", "poet_dynasty": "唐朝", "poet": "白居易", "poem": "不知远郡何时到，犹喜全家此去同。万里王程三峡外，百年生计一舟中。巫山暮足沾花雨，陇水春多逆浪风。两片红旌数声鼓，使君艛艓上巴东。"},
{"poem_name": "送友人归荆楚", "poem_id": "sanxia_19260", "poem_class": "三峡", "poet_dynasty": "唐朝", "poet": "许浑", "poem": "调瑟劝离酒，苦谙荆楚门。竹斑悲帝女，草绿怨王孙。潮落九疑迥，雨连三峡昏。同来不同去，迢递更伤魂。"},
{"poem_name": "寄岑嘉州", "poem_id": "sanxia_6257", "poem_class": "三峡", "poet_dynasty": "唐朝", "poet": "杜甫", "poem": "不见故人十年馀，不道故人无素书。愿逢颜色关塞远，岂意出守江城居。外江三峡且相接，斗酒新诗终日疏。谢脁每篇堪讽诵，冯唐已老听吹嘘。泊船秋夜经春草，伏枕青枫限玉除。眼前所寄选何物，赠子云安双鲤鱼。"},
{"poem_name": "题画赠莫文辉", "poem_id": "sanxia_316595", "poem_class": "三峡", "poet_dynasty": "明朝", "poet": "杜琼", "poem": "蜀中有士雷济民，天机之精如有神。远追顾陆得深趣，近于马夏尤相亲。朅来放浪学司马，足迹还令半天下。山川奇胜纳胸臆，熔会精神任陶冶。并刀剪取交州纑，笔洒墨沈翻金壶。峰峦嵲树参错，元气惨淡云模糊。夔塘险没天地户，神斧中分两崖竖。八阵深藏神鬼愁，三峡奔流雪涛怒。朝辞白帝暮江陵，一日经行千里程。篙工长年假水力，舟中人坐无忧惊。我生不作远游客，每检舆图心颇识。幸而得此川峡图，十二巫山若亲历。乃知妙夺造化功，几回坐对心神融。风雷欻翕妙不测，顷刻缩地来壶公。莫君与予交莫逆，髫龀以来今五帙。爱我能如鲍叔贤，惭予不似夷吾德。君来见画心亦珍，双手卷之持赠君。世间奇玩岂我独，眼底知心能几人。"},
{"poem_name": "次韵题琴谱三首·其一", "poem_id": "sanxia_274141", "poem_class": "三峡", "poet_dynasty": "宋朝", "poet": "汪炎昶", "poem": "三峡啼猿恨满编，乐于此外本来全。累虽犹泥调兼操，高在已忘徽与弦。纸上陈言奚足恃，指间妙趣不容传。须知自有天然韵，寄在风泉与露蝉。"},
{"poem_name": "咏怀古迹·蜀主窥吴幸三峡", "poem_id": "sanxia_654", "poem_class": "三峡", "poet_dynasty": "唐朝", "poet": "杜甫", "poem": "蜀主窥吴幸三峡，崩年亦在永安宫。翠华想像空山里，玉殿虚无野寺中。古庙杉松巢水鹤，岁时伏腊走村翁。武侯祠堂常邻近，一体君臣祭祀同。"},
{"poem_name": "题罗小川山水图奉和耆山真人诗韵", "poem_id": "sanxia_323050", "poem_class": "三峡", "poet_dynasty": "明朝", "poet": "胡奎", "poem": "平生爱画入骨髓，出门万里皆山川。周南太史古辙迹，愧我白头非壮年。稚川父子有家法，何异万选青铜钱。每于江海见遗墨，一纸千金人共怜。匡庐秀出南斗傍，赤日倒射香炉烟。金光璧采绚林壑，使我一览神超然。天鸡喈喈而喔喔，火龙蜿蜿而蜒蜒。东分蓬莱五鳌股，西擘太华三峰莲。乃知意匠夺天巧，声价肯让它人先。瀛洲仙子何翩翩，雾阁云窗常昼眠。直疑槫桑与若木，根盘旸谷通虞渊。耆山真人好事者，笔势倒翻三峡泉。安期枣如瓜，玉井藕如船。何当为我蜕凡骨，神游八极齐乔佺。"},
{"poem_name": "剑门关", "poem_id": "sanxia_272299", "poem_class": "三峡", "poet_dynasty": "宋朝", "poet": "曹宗旦", "poem": "凿开千里地，通得一隅天。叠嶂连三峡，重门扼两川。"},
{"poem_name": "至元壬辰呈翰林院请补外·其一", "poem_id": "sanxia_349369", "poem_class": "三峡", "poet_dynasty": "元朝", "poet": "陈孚", "poem": "微臣官蚁虱，无力报乾坤。政尔广文馆，何如神武门。世情三峡险，归梦五湖昏。朝市山林上，无非荷国恩。"},
{"poem_name": "寄吴钤干", "poem_id": "sanxia_222357", "poem_class": "三峡", "poet_dynasty": "宋朝", "poet": "高似孙", "poem": "有伟千人杰，能为万里游。挂帆春北雁，问驿夜惊鸥。道路空留滞，文章莫暗投。九疑生雨遍，三峡带寒流。采药青神观，题诗白帝楼。乾坤供烂醉，星斗照闲愁。汉已归萧相，天难寿武侯。词人头欲雪，壮士泪如秋。中下犹须策，西南夙倚筹。有钱书尽买，灭虏志终酬。猿破高唐梦，龙驯滟澦膛。行人定安稳，夏近可归不。"},
{"poem_name": "水调歌头·昨夜狂雷怒", "poem_id": "sanxia_214733", "poem_class": "三峡", "poet_dynasty": "宋朝", "poet": "倪偁", "poem": "昨夜狂雷怒，鞭起卞山龙。怪见朝来急雨，万木偃颠风。试看潭头落涧，一片练波飞出，河汉与天通。向晚余霏落，巾已垫林宗。向高岩，凭曲槛，抚孤松。为雕好句，快倾桑落玉壶空。借问庐山三峡，与此飞流溅沫，今日定谁雄。乞与丹青手，写入紫微宫。"},
{"poem_name": "赋为王紫诠使君寿兼送迁任川南", "poem_id": "sanxia_357436", "poem_class": "三峡", "poet_dynasty": "清朝", "poet": "屈大均", "poem": "使君一作罗浮君，亭开子日当飞云。要与岱宗日观敌，三更已见金乌踆。南溟咫尺即旸谷，吐纳不外扶桑暾。礼接曜灵本天职，朱明况与台门邻。青冥绝顶作云搆，呼吸上通天帝欣。位置岂如赵汝驭，横翠拂松徒纷纭。白玉真人有宿契，梦中相命何谆谆。仙驾长在洞天里，朝元每夜同紫宸。前身或是鹤林辈，紫元紫华为高群。不然玉局一散吏，重来彷佛惊山䰠。翠羽屡逢铁冠队，青牛时开云篆文。梅花村口劝农罢，都虚坐啸长经旬。畲田无讼鞭挞废，白衣山子皆良驯。半遮水帘视公事，欲归官阁还逡巡。治行第一股肱郡，邻邦疾苦兼咨询。荐章谓良二千石，荣迁忽向泸江滨。鹅城父老日奔走，乞留绯鱼丰湖漘。白石争求鲍太守，荔支宁数陈将军。黄龙诸仙亦惆怅，碧鸡鵔鸃皆酸辛。哑虎将出负书簏，啼猩亦欲攀车轮。玉女奉饯酥醪酒，麻姑泪沾蝴蝶巾。铁桥石柱黯无色，餍饫珠玉犹嫌贫。一峰一匹锦绣段，四百三十愁未均。争留大夫作生日，石楼星精来老人。八十九条瀑喷薄，二十四种芝轮囷。玉源为君作膏泽，瑶石为君铭功勋。丹成已坚黄金骨，婴姿孺貌长韬真。此行剑门历艰崄，如乘龙蹻凌苍旻。舟上瞿塘利风水，旌麾高拂瑶姬裙。巫山十二为我数，一峰不肯相嶙峋。定贪暮行香雨去，芙蓉飞坠知横陈。天上王郎谁识得，烟霄一下婴埃尘。子晋且停白鸑鷟，方平休跨黄麒麟。阴功即是稚川药，至道惟凝姑射神。孟夏陶陶盛发育，初度令节丛嘉宾。安石榴吹丹灶焰，麝香萱吐华堂禋。阿翁红肌兼绿发，在家常醉田盘春。那能方朔至青鸟，安得琴高来赤鳞。王乔飞舄正杳杳，王阳叱驭方駪駪。昔为刺史今岳牧，神仙自来多外臣。日月薄蚀要补救，云电屯难需经纶。四海饥溺未由己，百蛮痌瘝先在身。夜郎君长亦游戏，未忍鄙夷斯苗氓。会将礼乐变殊俗，尽令猡缅知同伦。有教岂分人兽类，但含血气皆尊亲。永宁居之亦何陋，咽喉三省劳才斌。诸葛治蜀虽多猛，庄蹻开滇元用仁。清廉得垂橐橐去，绝胜养砂成金银。代偿逋赋更破产，肯持南物过峨岷。脂膏毛米不濡润，斯道绝响今复振。与予金石交已定，六年相对忘衣鹑。但怜华采似鳷鹊，未嫌疏野同䴥麇。此行巴渝不偕去，参差儿女牵婚姻。簸弄明珠我亦得，婆娑海水公无嗔。终然相寻踰白帝，川南取道过金潾。勉赓白盐赤甲赋，祗愁笑破花翁唇。杜陵放翁汝勍敌，将来鼎跱成三分。才华绝世不入蜀，争得奇险篇篇新。雄浑奡兀尽神变，要令鬼哭吾吟呻。五丁在手苦开凿，天然不露秋毫皴。知君拔山笔力大，此番冥搜天地根。乱挥三峡恣澎湃，细写千嶂穷氤氲。锦江桃色染笺纸，遗我作草龙蝹蝹。书君怪丽句千万，散为天花飞九垠。祗恐管城不能给，紫毫抽尽东郭㕙。"},
{"poem_name": "江上逢友人", "poem_id": "sanxia_2984", "poem_class": "三峡", "poet_dynasty": "唐朝", "poet": "杜牧", "poem": "故国归人酒一杯，暂停兰棹共裴回。村连三峡暮云起，潮送九江寒雨来。已作相如投赋计，还凭殷浩寄书回。到时若见东篱菊，为问经霜几度开。"},
{"poem_name": "小孤山", "poem_id": "sanxia_301703", "poem_class": "三峡", "poet_dynasty": "宋朝", "poet": "童潮", "poem": "长江万里来，一砥中流峙。巨浸没根深，孤峰插汉起。倒回三峡流，独据九江水。真是海门关，波涛险莫比。"},
{"poem_name": "建士施霆亨自夔以相迓", "poem_id": "sanxia_118447", "poem_class": "三峡", "poet_dynasty": "宋朝", "poet": "魏了翁", "poem": "三峡云连白帝城，风波九死得余生。虎头狼尾乱流济，猫面马肝缘壁行。中衍何妨需在险，心亨但见坎常平。况逢诗友殷勤问，宁复穷途哭步兵。"},
{"poem_name": "送王判官", "poem_id": "sanxia_195680", "poem_class": "三峡", "poet_dynasty": "唐朝", "poet": "徐安贞", "poem": "明月开三峡，花源出五溪。城池青壁里，烟火绿林西。不畏王程促，惟愁仙路迷。巴东下归棹，莫待夜猿啼。"},
{"poem_name": "十月望后过东林望庐山和韵", "poem_id": "sanxia_262878", "poem_class": "三峡", "poet_dynasty": "明朝", "poet": "郑廷鹄", "poem": "庐山相见已销愁，入眼青葱总旧游。草色尚留三峡雨，雁声犹送九江秋。连天霞树层层出，落涧寒泉滚滚流。遥问锦厓何处见，题痕应在白云头。"},
{"poem_name": "草堂前新开一池，养鱼种荷，日有幽趣", "poem_id": "sanxia_254845", "poem_class": "三峡", "poet_dynasty": "唐朝", "poet": "白居易", "poem": "淙淙三峡水，浩浩万顷陂。未如新塘上，微风动涟漪。小萍加泛泛，初蒲正离离。红鲤二三寸，白莲八九枝。绕水欲成径，护堤方插篱。已被山中客，呼作白家池。"},
{"poem_name": "送曹克明员外之湖广省", "poem_id": "sanxia_308290", "poem_class": "三峡", "poet_dynasty": "元朝", "poet": "钱惟善", "poem": "钱塘西望武昌城，天际飞艎几日程。三峡波涛下江汉，九疑云雾接巫衡。笑谈落落萧曹佐，登览苍苍屈宋情。更把文风变丹徼，不须铜柱纪南征。"},
{"poem_name": "岁晏行", "poem_id": "dongtinghu_5647", "poem_class": "洞庭湖", "poet_dynasty": "唐朝", "poet": "杜甫", "poem": "岁云暮矣多北风，潇湘洞庭白雪中。渔父天寒网罟冻，莫徭射雁鸣桑弓。去年米贵阙军食，今年米贱大伤农。高马达官厌酒肉，此辈杼轴茅茨空。楚人重鱼不重鸟，汝休枉杀南飞鸿。况闻处处鬻男女，割慈忍爱还租庸。往日用钱捉私铸，今许铅锡和青铜。刻泥为之最易得，好恶不合长相蒙。万国城头吹画角，此曲哀怨何时终？"},
{"poem_name": "云", "poem_id": "dongtinghu_2888", "poem_class": "洞庭湖", "poet_dynasty": "唐朝", "poet": "杜牧", "poem": "东西那有碍，出处岂虚心。晓入洞庭阔，暮归巫峡深。渡江随鸟影，拥树隔猿吟。莫隐高唐去，枯苗待作霖。"},
{"poem_name": "古别离二首", "poem_id": "dongtinghu_14723", "poem_class": "洞庭湖", "poet_dynasty": "唐朝", "poet": "李端", "poem": "水国叶黄时，洞庭霜落夜。行舟闻商估，宿在枫林下。此地送君还，茫茫似梦间。后期知几日，前路转多山。巫峡通湘浦，迢迢隔云雨。天晴见海樯，月落闻津鼓。人老自多愁，水深难急流。清宵歌一曲，白首对汀洲。与君桂阳别，令君岳阳待。后事忽差池，前期日空在。木落雁嗷嗷，洞庭波浪高。远山云似盖，极浦树如毫。朝发能几里，暮来风又起。如何两处愁，皆在孤舟里。昨夜天月明，长川寒且清。菊花开欲尽，荠菜泊来生。下江帆势速，五两遥相逐。欲问去时人，知投何处宿。空令猿啸时，泣对湘簟竹。"},
{"poem_name": "春风", "poem_id": "chunfeng_7915", "poem_class": "春风", "poet_dynasty": "唐朝", "poet": "白居易", "poem": "春风先发苑中梅，樱杏桃梨次第开。荠花榆荚深村里，亦道春风为我来。"},
{"poem_name": "春居杂兴·两株桃杏映篱斜", "poem_id": "xiejing_144085", "poem_class": "写景", "poet_dynasty": "宋朝", "poet": "王禹偁", "poem": "两株桃杏映篱斜，妆点商山副使家。何事春风容不得，和莺吹折数枝花。"},
{"poem_name": "咏怀古迹·群山万壑赴荆门", "poem_id": "chunfeng_653", "poem_class": "春风", "poet_dynasty": "唐朝", "poet": "杜甫", "poem": "群山万壑赴荆门，生长明妃尚有村。一去紫台连朔漠，独留青冢向黄昏。画图省识春风面，环佩空归月夜魂。千载琵琶作胡语，分明怨恨曲中论。"},
{"poem_name": "与朝阳山人张朝夜集湖亭，赋得各言其志", "poem_id": "dongtinghu_20546", "poem_class": "洞庭湖", "poet_dynasty": "唐朝", "poet": "皎然", "poem": "洞庭孤月在，秋色望无边。零露积衰草，寒螀鸣古田。茫茫区中想，寂寂尘外缘。从此悟浮世，胡为伤暮年。"},
{"poem_name": "村行", "poem_id": "xiejing_144082", "poem_class": "写景", "poet_dynasty": "宋朝", "poet": "王禹偁", "poem": "马穿山径菊初黄，信马悠悠野兴长。万壑有声含晚籁，数峰无语立斜阳。棠梨叶落胭脂色，荞麦花开白雪香。何事吟余忽惆怅，村桥原树似吾乡。"},
{"poem_name": "海上寒食", "poem_id": "hanshi_110309", "poem_class": "寒食", "poet_dynasty": "明朝", "poet": "宋登春", "poem": "风雨临寒食，偏惊流浪情。梅花乡信远，芳草客愁生。青眼故人少，白头世事轻。还余一尊酒，东海吊田横。"},
{"poem_name": "渔翁", "poem_id": "xiejing_173", "poem_class": "写景", "poet_dynasty": "唐朝", "poet": "柳宗元", "poem": "渔翁夜傍西岩宿，晓汲清湘燃楚竹。烟销日出不见人，欸乃一声山水绿。回看天际下中流，岩上无心云相逐。"},
{"poem_name": "来闍黎新亭作", "poem_id": "xiejing_6747", "poem_class": "写景", "poet_dynasty": "唐朝", "poet": "孟浩然", "poem": "八解禅林秀，三明给苑才。地偏香界远，心净水亭开。傍险山查立，寻幽石径回。瑞花长自下，灵药岂须栽。碧网交红树，清泉尽绿苔。戏鱼闻法聚，闲鸟诵经来。弃象玄应悟，忘言理必该。静中何所得，吟咏也徒哉。"},
{"poem_name": "清平乐·过金桂轩坟园", "poem_id": "hanshi_24986", "poem_class": "寒食", "poet_dynasty": "宋朝", "poet": "张炎", "poem": "□□晴树。寒食无风雨。记得当时游冶处。桂底一身香露。神仙只在蓬莱。不知白鹤飞来。乘兴飘然归去，瞋人踏破苍苔。"},
{"poem_name": "晚出都门登寺閤", "poem_id": "hanshi_107168", "poem_class": "寒食", "poet_dynasty": "明朝", "poet": "高叔嗣", "poem": "柳叶桃花雨夜干，今年寒食在长安。淹留不为依双树，蹭蹬合应笑一官。行出都门常日暮，到来客舍已春阑。芳菲满眼心无奈，祇上毗卢閤上看。"},
{"poem_name": "寒食日怀寄友人", "poem_id": "hanshi_26475", "poem_class": "寒食", "poet_dynasty": "唐朝", "poet": "齐己", "poem": "万井追寒食，闲扉独不开。梨花应折尽，柳絮自飞来。梦觉怀仙岛，吟行绕砌苔。浮生已悟了，时节任相催。"},
{"poem_name": "咏柳·绿蛾缘条立春后", "poem_id": "hanshi_128307", "poem_class": "寒食", "poet_dynasty": "宋朝", "poet": "文同", "poem": "绿蛾缘条立春后，金蛹抱花寒食前。行人折罢自欲去，更罥长梢留客鞭。"},
{"poem_name": "寒食寄京师诸弟", "poem_id": "hanshi_16689", "poem_class": "寒食", "poet_dynasty": "唐朝", "poet": "韦应物", "poem": "雨中禁火空斋冷，江上流莺独坐听。 把酒看花想诸弟，杜陵寒食草青青。"},
{"poem_name": "送蒋员外端公归淮南", "poem_id": "hanshi_18758", "poem_class": "寒食", "poet_dynasty": "唐朝", "poet": "韩翃", "poem": "淮南芳草色，日夕引归船。御史王元贶，郎官顾彦先。光风千日暖，寒食百花燃。惆怅佳期近，澄江与暮天。"},
{"poem_name": "城西废园", "poem_id": "hanshi_57605", "poem_class": "寒食", "poet_dynasty": "宋朝", "poet": "谢翱", "poem": "水门夹西雨连越，邺瓦耕残莎草茁。谁知当日夫容园，湿路迷城暗车辙。夫容青根联戚里，美人对博蓬山里。潮痕欲上红露晞，知是日高梳洗起。园南禁绝人行道，中有民间旧宿草。废园起垡鸣窃脂，寒食如应通祭扫。"},
{"poem_name": "小雨·小雨明复闇", "poem_id": "hanshi_53150", "poem_class": "寒食", "poet_dynasty": "宋朝", "poet": "陆游", "poem": "小雨明复闇，余寒去又来。新苔缘砌上，残杏过篱开。垂老身余几，逢春心尚孩。江天近寒食，林外过轻雷。"},
{"poem_name": "简季纯去非", "poem_id": "hanshi_70374", "poem_class": "寒食", "poet_dynasty": "宋朝", "poet": "赵蕃", "poem": "寒食今年两日晴，已焉疏雨洗清明。酴醾自后牡丹发，反舌乃先鶗鴃鸣。多病未能疏酒盏，畏閒聊复近诗盟。相看政尔间何阔，异日书题空叙情。"},
{"poem_name": "寒食", "poem_id": "hanshi_1353", "poem_class": "寒食", "poet_dynasty": "唐朝", "poet": "杜甫", "poem": "寒食江村路，风花高下飞。汀烟轻冉冉，竹日静晖晖。田父要皆去，邻家闹不违。地偏相识尽，鸡犬亦忘归。"},
{"poem_name": "会稽道中有感", "poem_id": "hanshi_141737", "poem_class": "寒食", "poet_dynasty": "宋朝", "poet": "韩元吉", "poem": "稠红乱紫正芳菲，寒食青门客自归。江上酒醒闻燕语，日斜睡足看花飞。功名老去真何在，丘壑平生岂愿违。尚喜系船探禹穴，稽山云淡雨霏霏。"},
{"poem_name": "深渡", "poem_id": "hanshi_128495", "poem_class": "寒食", "poet_dynasty": "宋朝", "poet": "文同", "poem": "前日寒食在绵州，牡丹盛开海棠洛。今已逾旬过深渡，山桃一枝横晓阁。此花平川最为早，何乃于此才破萼。化工岂尔用或偏，盖尔所生居绝壑。一年春事但自了，勿较后先嗟寂寞。"},
{"poem_name": "奉和圣制寒食作应制", "poem_id": "hanshi_31421", "poem_class": "寒食", "poet_dynasty": "唐朝", "poet": "张说", "poem": "寒食春过半，花秾鸟复娇。从来禁火日，会接清明朝。斗敌鸡殊胜，争球马绝调。晴空数云点，香树百风摇。改木迎新燧，封田表旧烧。皇情爱嘉节，传曲与箫韶。"},
{"poem_name": "题清江碧嶂集追怀清碧杜先生", "poem_id": "sanxia_331692", "poem_class": "三峡", "poet_dynasty": "明朝", "poet": "蓝仁", "poem": "山中之人号云壑，落日题诗寄溪阁。示我清江碧嶂诗，开卷清风满寥廓。忆昨先生林下居，黄花翠竹临阶除。平生不受清子禄，老向名山空著书。十年死别如朝暮，一望孤坟泪如雨。往事悠悠叹逝川，遗编零落俱尘土。江湖耆旧晚更稀，此卷乃出幽人为。细书深刻不易得，短咏长歌劳我思。虞杨范揭名当代，犹敬先生师法在。祇今馀子徒纷纷，敢以涓流敌沧海。清庙之瑟朱丝弦，九皋鹤唳声清圆。波涛万顷注三峡，魑魅九鼎传千年。吁嗟古人多泯没，一字流传风渐歇。高情古调人莫知，夜久长松转霜月。"},
{"poem_name": "送房元直赴北京", "poem_id": "hanshi_34054", "poem_class": "寒食", "poet_dynasty": "唐朝", "poet": "严维", "poem": "犹道楼兰十万师，书生匹马去何之。临岐未断归家目，望月空吟出塞诗。常欲激昂论上策，不应憔悴老明时。遥知到日逢寒食，彩笔长裾会晋祠。"},
{"poem_name": "一笑轩为指南禅师赋", "poem_id": "sanxia_340215", "poem_class": "三峡", "poet_dynasty": "明朝", "poet": "乌斯道", "poem": "一笑轩，在何处，远在乐清之徼，灵山之岵，山倚东溟凤飞舞。禅师燕坐薝卜林，玉环堕地烟霞深。螺光夜蜚明月浦，猿声昼落清风岑。绿筠江上碧天阔，石梁下有苍龙吟。云髻峨峨两峰起，雁荡回头似千里。天台刘阮隔松萝，虎啸寒岩月如水。金鹅玉几相钩连，古洞天垂四窗底。千峰飞绕五云门，禹穴沈沈石苔紫。梅花傲兀西湖春，苏堤烟草迷香尘。细数经行总尘迹，落花啼鸟空怜人。欲度蓬莱路非远，弱水无端忽清浅。归来故山寻旧游，但见荆棘埋荒丘。更复凭阑视千古，海内分并几朝暮。豪家贵戚趁风云，不直朝阳敛春雾。才萟有人誇第一，独恨长生苦无术。学仙纵复三千年，世上无过似今日。空林昨夜起秋风，悄然目送归飞鸿。诗倾三峡不可写，都付青天一笑中。青天一笑知者少，白日当空解相照。不如身世作虚空，悟得拈花发微笑。"},
{"poem_name": "句·三峡江声流笔下", "poem_id": "sanxia_228129", "poem_class": "三峡", "poet_dynasty": "宋朝", "poet": "杨蟠", "poem": "三峡江声流笔下，六朝山影满樽前。"},
{"poem_name": "朱坡故少保杜公池亭", "poem_id": "sanxia_19154", "poem_class": "三峡", "poet_dynasty": "唐朝", "poet": "许浑", "poem": "杜陵池榭绮城东，孤岛回汀路不穷。高岫乍疑三峡近，远波初似五湖通。楸梧叶暗潇潇雨，菱荇花香淡淡风。还有昔时巢燕在，飞来飞去画堂中。"},
{"poem_name": "答杜秀才五松见赠", "poem_id": "sanxia_1846", "poem_class": "三峡", "poet_dynasty": "唐朝", "poet": "李白", "poem": "昔献长杨赋，天开云雨欢。当时待诏承明里，皆道扬雄才可观。敕赐飞龙二天马，黄金络头白玉鞍。浮云蔽日去不返，总为秋风摧紫兰。角巾东出商山道，采秀行歌咏芝草。路逢园绮笑向人，两君解来一何好。闻道金陵龙虎盘，还同谢朓望长安。千峰夹水向秋浦，五松名山当夏寒。铜井炎炉歊九天，赫如铸鼎荆山前。陶公矍铄呵赤电，回禄睢盱扬紫烟。此中岂是久留处，便欲烧丹从列仙。爱听松风且高卧，飕飕吹尽炎氛过。登崖独立望九州，阳春欲奏谁相和？闻君往年游锦城，章仇尚书倒屣迎。飞笺络绎奏明主，天书降问回恩荣。肮脏不能就珪组，至今空扬高蹈名。夫子工文绝世奇，五松新作天下推。吾非谢尚邀彦伯，异代风流各一时。一时相逢乐在今，袖拂白云开素琴，弹为三峡流泉音。从兹一别武陵去，去后桃花春水深。"},
{"poem_name": "湓城赠别", "poem_id": "sanxia_15329", "poem_class": "三峡", "poet_dynasty": "唐朝", "poet": "陈陶", "poem": "楚岸青枫树，长随送远心。九江春水阔，三峡暮云深。气调桓伊笛，才华蔡琰琴。迢迢嫁湘汉，谁不重黄金。"},
{"poem_name": "何子至自滇", "poem_id": "sanxia_241192", "poem_class": "三峡", "poet_dynasty": "明朝", "poet": "李梦阳", "poem": "醉折荷花别，宁期花复开。川原一回首，云日共徘徊。知向百蛮去，云从三峡来。进舟虽一赋，胡弃楚阳台。"},
{"poem_name": "题方用方林塘幽趣图", "poem_id": "sanxia_368750", "poem_class": "三峡", "poet_dynasty": "明朝", "poet": "郑关", "poem": "何处发清兴，林塘横绝标。羡君林塘有幽趣，为君醉作林塘谣。我为林塘吟，尔得林塘乐。长风捲雨白日来，池瀑淙淙向人落。三峡长江动地回，摇波转汐送林隈。当窗屴崱翠可爱，百尺芙蓉天外开。寒梅水竹连芳野，鸂鶒凫鹥满沙墅。丰草能为冬夏青，飞云不管晨昏度。坐来谷籁飘林樾，清景令人爽毛骨。为君去此谢浮名，还山却扫林塘月。"},
{"poem_name": "瞿塘两崖", "poem_id": "sanxia_5957", "poem_class": "三峡", "poet_dynasty": "唐朝", "poet": "杜甫", "poem": "三峡传何处，双崖壮此门。入天犹石色，穿水忽云根。猱玃须髯古，蛟龙窟宅尊。羲和冬驭近，愁畏日车翻。"},
{"poem_name": "送客归京", "poem_id": "sanxia_8068", "poem_class": "三峡", "poet_dynasty": "唐朝", "poet": "白居易", "poem": "水陆四千里，何时归到秦？舟辞三峡雨，马入九衢尘。有酒留行客，无书寄贵人。唯凭远传语，好在曲江春。"},
{"poem_name": "题川船出峡图", "poem_id": "sanxia_316021", "poem_class": "三峡", "poet_dynasty": "明朝", "poet": "道原法师", "poem": "瞿塘险为三峡门，两岸束急洪涛奔。十丈江船万斛力，一篙失势原无根。前船才过后船出，蜀商来往无虚日。君不见人间行路难，咫尺风波永相失。"},
{"poem_name": "洞庭湖阻风赠张十一署·时自阳山徙掾江陵", "poem_id": "dongtinghu_10595", "poem_class": "洞庭湖", "poet_dynasty": "唐朝", "poet": "韩愈", "poem": "十月阴气盛，北风无时休。苍茫洞庭岸，与子维双舟。 雾雨晦争泄，波涛怒相投。犬鸡断四听，粮绝谁与谋。 相去不容步，险如碍山丘。清谈可以饱，梦想接无由。 男女喧左右，饥啼但啾啾。非怀北归兴，何用胜羁愁。 云外有白日，寒光自悠悠。能令暂开霁，过是吾无求。"},
{"poem_name": "题张博士新居", "poem_id": "dongtinghu_7808", "poem_class": "洞庭湖", "poet_dynasty": "唐朝", "poet": "贾岛", "poem": "青枫何不种，林在洞庭村。应为三湘远，难移万里根。斗牛初过伏，菡萏欲香门。旧即湖山隐，新庐葺此原。"},
{"poem_name": "有所思三首·其二", "poem_id": "sanxia_322975", "poem_class": "三峡", "poet_dynasty": "明朝", "poet": "胡奎", "poem": "落叶随风飞，欲归在何时。人生千里不得会，空向天涯歌所思。黄陵女儿泣湘得，苍梧鸣凤千年别。弹折秋风五十弦，妾貌如花命如叶。青猿夜啼三峡长，望美人兮良可伤。回雁峰前有来使，愿寄一书还故乡。"},
{"poem_name": "水龙吟·落叶", "poem_id": "dongtinghu_1907", "poem_class": "洞庭湖", "poet_dynasty": "宋朝", "poet": "王沂孙", "poem": "晓霜初著青林，望中故国凄凉早。萧萧渐积，纷纷犹坠，门荒径悄。渭水风生，洞庭波起，几番秋杪。想重厓半没，千峰尽出，山中路，无人到。前度题红杳杳，溯宫沟、暗流空绕。啼螿未歇，飞鸿欲过，此时怀抱。乱影翻窗，碎声敲砌，愁人多少！望吾庐甚处？只应今夜，满庭谁扫？"},
{"poem_name": "梧叶儿·春日郊行长", "poem_id": "dongtinghu_16117", "poem_class": "洞庭湖", "poet_dynasty": "元朝", "poet": "张可久", "poem": "春日郊行长空雁，老树鸦，离思满烟沙。墨淡淡王维画。柳疏疏陶令家，春脉脉武陵花，何处游人驻马？探梅即事诗囊寄，酒旆招，在事动梅梢。小肪携红袖，阿琼横玉箫，太白解金貂，雪满长安灞桥。鉴湖宴集柳影迷歌扇，苔痕满钓矶，仙客领蛾眉。背写兰亭字，熟读秦望碑，懒对谢安模，人醉在红香镜里。寻梅提清事，放客怀，残雪小楼台。郊外寻花去，湖东载酒来，马上见梅开，不负青霞倦客。感旧肘后黄金印，港前白玉卮，跃马少年时。巧手穿杨叶，新声付柳枝，信笔和梅诗，谁换却何郎鬓丝？夜坐湖山外，杨柳边，歌舞镜中天。云亸横珠凤，花寒怯绣鸳，露冷湿金蝉，爱月佳人未眠。席上有赠芙蓉面，杨柳腰，无物比妖娆。粉纸鸳鸯字，花钿翡翠毛，绣阎凤凰巢，良夜永春风玉箫。夜坐即事余韵悠扬唱，哀弦取次弹，灯上酒将残。花暗珠樱珞，风清玉珮环，月冷翠琅玕，谁倚西搂画阑？灵隐寺僧居胜，俗客稀，山色四周回。香树生金地，青莲出宝池，贝叶渍银泥，明月冷双猿弄水。即事竹槛敲苍玉，蕉窗映绿纱，笑语间琵琶。月淡娑婆树，风香富贵花，俏人家，小小仙鬟过茶。山阴道中丹共长松树，青山小洞庭，吟啸寄幽情。花外神仙路，天边处士星，月下醉翁亭，听一曲何人玉筝。湖上晚兴频频醉，浩浩歌，明月涌沧波。岸草嘶骢马，山花压翠螺，雪柳闹银蛾，灯下佳人看我。"},
{"poem_name": "寄韩谏议注", "poem_id": "dongtinghu_567", "poem_class": "洞庭湖", "poet_dynasty": "唐朝", "poet": "杜甫", "poem": "今我不乐思岳阳，身欲奋飞病在床。美人娟娟隔秋水，濯足洞庭望八荒。鸿飞冥冥日月白，青枫叶赤天雨霜。玉京群帝集北斗，或骑麒麟翳凤凰。芙蓉旌旗烟雾落，影动倒景摇潇湘。星宫之君醉琼浆，羽人稀少不在旁。似闻昨者赤松子，恐是汉代韩张良。昔随刘氏定长安，帷幄未改神惨伤。国家成败吾岂敢，色难腥腐餐枫香。周南留滞古所惜，南极老人应寿昌。美人胡为隔秋水，焉得置之贡玉堂。"},
{"poem_name": "送任载、齐古二秀才自洞庭游宣城", "poem_id": "dongtinghu_7085", "poem_class": "洞庭湖", "poet_dynasty": "唐朝", "poet": "孟郊", "poem": "洞庭非人境，道路行虚空。二客月中下，一帆天外风。鱼龙波五色，金碧树千丛。闪怪如可惧，在诚无不通。扣奇知浩淼，采异访穹崇。物表即高韵，人间访仙公。宣城文雅地，谢守声闻融。证玉易为力，辨珉谁不同。从兹阮籍泪，且免泣途穷。"},
{"poem_name": "长沙送李十一", "poem_id": "dongtinghu_6128", "poem_class": "洞庭湖", "poet_dynasty": "唐朝", "poet": "杜甫", "poem": "与子避地西康州，洞庭相逢十二秋。远愧尚方曾赐履，竟非吾土倦登楼。久存胶漆应难并，一辱泥涂遂晚收。李杜齐名真忝窃，朔云寒菊倍离忧。"},
{"poem_name": "吴中闻潼关失守，因奉寄淮南萧判官", "poem_id": "dongtinghu_18079", "poem_class": "洞庭湖", "poet_dynasty": "唐朝", "poet": "刘长卿", "poem": "一雁飞吴天，羁人伤暮律。松江风袅袅，波上片帆疾。木落姑苏台，霜收洞庭橘。萧条长洲外，唯见寒山出。胡马嘶秦云，汉兵乱相失。关中因窃据，天下共忧栗。南楚有琼枝，相思怨瑶瑟。一身寄沧洲，万里看白日。赴敌甘负戈，论兵勇投笔。临风但攘臂，择木将委质。不如归远山，云卧饭松栗。"},
{"poem_name": "新楼诗二十首·满桂楼", "poem_id": "dongtinghu_11123", "poem_class": "洞庭湖", "poet_dynasty": "唐朝", "poet": "李绅", "poem": "为怜湖水通宵望，不学樊杨却月楼。惟待素规澄满镜，莫看纤魄挂如钩。卷帘方影侵红烛，绕竹斜晖透碧流。萧瑟晓风闻木落，此时何异洞庭秋。"},
{"poem_name": "远别离", "poem_id": "dongtinghu_387", "poem_class": "洞庭湖", "poet_dynasty": "唐朝", "poet": "李白", "poem": "远别离，古有皇英之二女，乃在洞庭之南，潇湘之浦。海水直下万里深，谁人不言此离苦？日惨惨兮云冥冥，猩猩啼烟兮鬼啸雨。我纵言之将何补？皇穹窃恐不照余之忠诚，雷凭凭兮欲吼怒。尧舜当之亦禅禹。君失臣兮龙为鱼，权归臣兮鼠变虎。或云：尧幽囚，舜野死。九疑联绵皆相似，重瞳孤坟竟何是？帝子泣兮绿云间，随风波兮去无还。恸哭兮远望，见苍梧之深山。苍梧山崩湘水绝，竹上之泪乃可灭。"},
{"poem_name": "宿洞庭", "poem_id": "dongtinghu_14576", "poem_class": "洞庭湖", "poet_dynasty": "唐朝", "poet": "李端", "poem": "白水连天暮，洪波带日流。风高云梦夕，月满洞庭秋。沙上渔人火，烟中贾客舟。西园与南浦，万里共悠悠。"},
{"poem_name": "归雁二首", "poem_id": "dongtinghu_5646", "poem_class": "洞庭湖", "poet_dynasty": "唐朝", "poet": "杜甫", "poem": "万里衡阳雁，今年又北归。双双瞻客上，一一背人飞。云里相呼疾，沙边自宿稀。系书元浪语，愁寂故山薇。欲雪违胡地，先花别楚云。却过清渭影，高起洞庭群。塞北春阴暮，江南日色曛。伤弓流落羽，行断不堪闻。"},
{"poem_name": "轻肥", "poem_id": "dongtinghu_1891", "poem_class": "洞庭湖", "poet_dynasty": "唐朝", "poet": "白居易", "poem": "意气骄满路，鞍马光照尘。借问何为者，人称是内臣。朱绂皆大夫，紫绶悉将军。夸赴军中宴，走马去如云。樽罍溢九酝，水陆罗八珍。果擘洞庭橘，脍切天池鳞。食饱心自若，酒酣气益振。是岁江南旱，衢州人食人！"},
{"poem_name": "鲁郡尧祠送窦明府薄华还西京", "poem_id": "dongtinghu_4597", "poem_class": "洞庭湖", "poet_dynasty": "唐朝", "poet": "李白", "poem": "朝策犁眉騧，举鞭力不堪。强扶愁疾向何处，角巾微服尧祠南。长杨扫地不见日，石门喷作金沙潭。笑夸故人指绝境，山光水色青于蓝。庙中往往来击鼓，尧本无心尔何苦。门前长跪双石人，有女如花日歌舞。银鞍绣毂往复回，簸林蹶石鸣风雷。远烟空翠时明灭，白鸥历乱长飞雪。红泥亭子赤阑干，碧流环转青锦湍。深沉百丈洞海底，那知不有蛟龙蟠。君不见绿珠潭水流东海，绿珠红粉沉光彩。绿珠楼下花满园，今日曾无一枝在。昨夜秋声阊阖来，洞庭木落骚人哀。遂将三五少年辈，登高远望形神开。生前一笑轻九鼎，魏武何悲铜雀台。我歌白云倚窗牖，尔闻其声但挥手。长风吹月度海来，遥劝仙人一杯酒。酒中乐酣宵向分，举觞酹尧尧可闻。何不令皋繇拥篲横八极，直上青天挥浮云。高阳小饮真琐琐，山公酩酊何如我。竹林七子去道赊，兰亭雄笔安足夸。尧祠笑杀五湖水，至今憔悴空荷花。尔向西秦我东越，暂向瀛洲访金阙。蓝田太白若可期，为余扫洒石上月。"},
{"poem_name": "临洞庭湖赠张丞相", "poem_id": "dongtinghu_598", "poem_class": "洞庭湖", "poet_dynasty": "唐朝", "poet": "孟浩然", "poem": "八月湖水平，涵虚混太清。气蒸云梦泽，波撼岳阳城。欲济无舟楫，端居耻圣明。坐观垂钓者，徒有羡鱼情。"},
{"poem_name": "太湖馆送殷秀才赴举", "poem_id": "dongtinghu_20488", "poem_class": "洞庭湖", "poet_dynasty": "唐朝", "poet": "皎然", "poem": "春风洞庭路，摇荡暮天多。衰疾见芳草，别离伤远波。诗名推首荐，赋甲拟前科。数日闻天府，山衣制芰荷。"},
{"poem_name": "憩庐山东林寺和王阳明先生壁间韵", "poem_id": "songshu_354067", "poem_class": "松树", "poet_dynasty": "明朝", "poet": "郭之奇", "poem": "百里山行迷碧草，息心对山觉山好。六朝僧去忽千霜，三秋招隐惟五老。一峰初上晓松哀，瀑布声闻客绪开。舍车纵步过东寺，山僧谓我结莲来。莲社年来孰为首，我亦渊明性耽酒。颓颜独倩菊英滋，酣情易令苍山朽。祇今望阙复趋庭，云舍南溟动远汀。他时散发罗浮上，对望仙庐九叠青。"},
{"poem_name": "赋得独树边淮送人之京", "poem_id": "songshu_107366", "poem_class": "松树", "poet_dynasty": "明朝", "poet": "林鸿", "poem": "君不见秦淮水流东到海，淮边独树如车盖。九月微霜赤叶干，枯枝飒飒鸣天籁。枝上啼鸦散曙烟，枝头残照咽寒蝉。离人留饮停车骑，侠客相逢挂马鞭。南国高僧从此去，驻锡雨花台下路。一饭淮边洗钵时，六时宴坐祗园树。野鹤孤云任去还，禅心不道别离难。山中亦有长松树，待尔青青共岁寒。"},
{"poem_name": "咏怀寄秘阁旧僚二十六韵", "poem_id": "songshu_5191", "poem_class": "松树", "poet_dynasty": "唐朝", "poet": "李商隐", "poem": "年鬓日堪悲，衡茅益自嗤。攻文枯若木，处世钝如锤。敢忘垂堂戒，宁将暗室欺。悬头曾苦学，折臂反成医。仆御嫌夫懦，孩童笑叔痴。小男方嗜栗，幼女漫忧葵。遇炙谁先啖，逢齑即便吹。官衔同画饼，面貌乏凝脂。典籍将蠡测，文章若管窥。图形翻类狗，入梦肯非罴。自哂成书簏，终当咒酒卮。懒沾襟上血，羞镊镜中丝。橐籥言方喻，樗蒱齿讵知。事神徒惕虑，佞佛愧虚辞。曲艺垂麟角，浮名状虎皮。乘轩宁见宠，巢幕更逢危。礼俗拘嵇喜，侯王忻戴逵。途穷方结舌，静胜但支颐。粝食空弹剑，亨衢讵置锥。柏台成口号，芸阁暂肩随。悔逐迁莺伴，谁观择虱时。瓮间眠太率，床下隐何卑。奋迹登弘阁，摧心对董帷。校雠如有暇，松竹一相思。"},
{"poem_name": "题郭熙雪晴松石平远图为张季野作是日同读杜", "poem_id": "songshu_39881", "poem_class": "松树", "poet_dynasty": "元朝", "poet": "方回", "poem": "书贵瘦硬少陵语，岂止评书端为诗。五百年间会此意，画师汾阳老阿熙。嵬诗琐画世一轨，肉腴骨弱精神痴。明窗共读杜集竟，两幅雪霁叉横披。前幅长松何所似，铁干皴涩撑霜皮。其下怪石卧狻兕，突兀崷崒凝冰嘶。后幅澌远渐迤逦，一往不知其几里。目力已尽势未尽，平者是沙流者水。人物如指或如蚁，戴笠骑驴者谁子。顾此定是觅句翁，羸仆缩首{左衤右仆}冻耳。欲渡未溪溪坂间，啐野寒乌忽惊起。自非布置夺鬼神，焉能挥扫到骨髓。郭生此画出自古心胸，亦如工部百世诗中龙。清癯劲峭谢妩媚，略无一点沾春风。市门丹青纷俗工，为人涂抹杏花红。老夫神交此石与此松，留眼雪天送飞鸿。"},
{"poem_name": "过□陵", "poem_id": "songshu_184622", "poem_class": "松树", "poet_dynasty": "元朝", "poet": "王冕", "poem": "泥马南飞王气消，大梁昌运委蓬蒿。两宫旒冤沈沙漠，三国旌旗接羽毛。卫下将军尚颇牧，关中丞相失萧曹。东南多有青松树，争奈春风种不牢。"},
{"poem_name": "馀杭形胜", "poem_id": "songshu_8588", "poem_class": "松树", "poet_dynasty": "唐朝", "poet": "白居易", "poem": "馀杭形胜四方无，州傍青山县枕湖。绕郭荷花三十里，拂城松树一千株。梦儿亭古传名谢，教妓楼新道姓苏。独有使君年太老，风光不称白髭须。"},
{"poem_name": "山中", "poem_id": "songshu_22548", "poem_class": "松树", "poet_dynasty": "唐朝", "poet": "顾况", "poem": "野人爱向山中宿，况在葛洪丹井西。庭前有个长松树，夜半子规来上啼。"},
{"poem_name": "庚戍正月三，约同舍游西湖十首·不到西湖又两年", "poem_id": "songshu_64680", "poem_class": "松树", "poet_dynasty": "宋朝", "poet": "杨万里", "poem": "不到西湖又两年，西湖风物故依然。道旁松桧俱无羔，笑我重来雪满颠。"},
{"poem_name": "南轩松", "poem_id": "songshu_4255", "poem_class": "松树", "poet_dynasty": "唐朝", "poet": "李白", "poem": "南轩有孤松，柯叶自绵幂。清风无闲时，潇洒终日夕。阴生古苔绿，色染秋烟碧。何当凌云霄，直上数千尺。"},
{"poem_name": "罗汉寺", "poem_id": "songshu_122807", "poem_class": "松树", "poet_dynasty": "宋朝", "poet": "戴复古", "poem": "半空紫翠隔微茫，隐隐钟声落下方。名胜直同天地老，青山不管古今忙。散分瀑布烟霞润，点检苍松岁月长。绝顶好云如恋客，尽教怡阅到斜阳。"},
{"poem_name": "题法海平闍黎", "poem_id": "hanshi_44523", "poem_class": "寒食", "poet_dynasty": "宋朝", "poet": "秦观", "poem": "寒食山州百色喧，春风花雨暗川原。因循移病依香火，写得弥陀七万言。"},
{"poem_name": "石鼎联句", "poem_id": "hanshi_10928", "poem_class": "寒食", "poet_dynasty": "唐朝", "poet": "韩愈", "poem": "巧匠斫山骨，刳中事煎烹。 ——刘师服直柄未当权，塞口且吞声。 ——侯喜龙头缩菌蠢，豕腹涨彭亨。 ——轩辕弥明外苞干藓文，中有暗浪惊。 ——刘师服在冷足自安，遭焚意弥贞。 ——侯喜谬当鼎鼐间，妄使水火争。 ——轩辕弥明大似烈士胆，圆如战马缨。 ——刘师服上比香炉尖，下与镜面平。 ——侯喜秋瓜未落蒂，冻芋强抽萌。 ——轩辕弥明一块元气闭，细泉幽窦倾。 ——刘师服不值输写处，焉知怀抱清。 ——侯喜方当洪炉然，益见小器盈。 ——轩辕弥明睆睆无刃迹，团团类天成。 ——刘师服遥疑龟负图，出曝晓正晴。 ——侯喜旁有双耳穿，上有孤髻撑。或讶短尾铫，又似无足铛。 ——刘师服可惜寒食球，掷此傍路坑。 ——侯喜何当出灰灺，无计离瓶罂。 ——轩辕弥明陋质荷斟酌，狭中愧提擎。 ——刘师服岂能煮仙药，但未污羊羹。 ——侯喜形模妇女笑，度量儿童轻。 ——轩辕弥明徒示坚重性，不过升合盛。 ——刘师服傍似废毂仰，侧见折轴横。 ——侯喜时于蚯蚓窍，微作苍蝇鸣。 ——轩辕弥明以兹翻溢愆，实负任使诚。 ——刘师服常居顾盼地，敢有漏泄情。 ——侯喜宁依暖爇弊，不与寒凉并。 ——轩辕弥明区区徒自效，琐琐不足呈。 ——侯喜回旋但兀兀，开阖惟铿铿。 ——刘师服全胜瑚琏贵，空有口传名。岂比俎豆古，不为手所撜。 ——轩辕弥明磨砻去圭角，浸润著光精。愿君莫嘲诮， 此物方施行。 ——轩辕弥明"},
{"poem_name": "送常秀才下第东归", "poem_id": "hanshi_9422", "poem_class": "寒食", "poet_dynasty": "唐朝", "poet": "白居易", "poem": "东归多旅恨，西上少知音。寒食看花眼，春风落日心。百忧当二月，一醉直千金。到处公卿席，无辞酒醆深。"},
{"poem_name": "春词七首·晴帘暖幕笑如烘", "poem_id": "hanshi_113541", "poem_class": "寒食", "poet_dynasty": "宋朝", "poet": "白玉蟾", "poem": "晴帘暖幕笑如烘，春事还归缥缈中。红药一枝寒食过，东风万点海棠空。"},
{"poem_name": "梨花", "poem_id": "hanshi_129702", "poem_class": "寒食", "poet_dynasty": "宋朝", "poet": "舒岳祥", "poem": "新叶轻柔宜与藉，芳心疏散不须茸。象床骨冷尺春梦，雾阁神清怯晓风。雨里多情危有泪，月中澄莹望如空。清明寒食人何处，金谷昭阳事不同。"},
{"poem_name": "寒食雨作", "poem_id": "hanshi_68370", "poem_class": "寒食", "poet_dynasty": "宋朝", "poet": "杨万里", "poem": "双燕冲帘报禁烟，唤惊昼梦耸诗肩。晚寒政与花为地，晓雨能令水作天。桃李海棠聊病眼，清明寒食又来年。老来不辨琱新句，报答风光且一篇。"},
{"poem_name": "寒食夜", "poem_id": "hanshi_27424", "poem_class": "寒食", "poet_dynasty": "唐朝", "poet": " 崔道融", "poem": "满地梨花白，风吹碎月明。大家寒食夜，独贮望乡情。"},
{"poem_name": "禁烟留题锦屏山下四首·寒食风烟锦屏下", "poem_id": "hanshi_92939", "poem_class": "寒食", "poet_dynasty": "宋朝", "poet": "邵雍", "poem": "寒食风烟锦屏下，凭高把酒兴何如。满川桃李方妍媚，不忍重为风破除。"},
{"poem_name": "春词·一春直是柳风流", "poem_id": "hanshi_95842", "poem_class": "寒食", "poet_dynasty": "宋朝", "poet": "方岳", "poem": "一春直是柳风流，只恁风流只恁愁。客又不来寒食近，碧蘅红杜满芳洲。"},
{"poem_name": "游南山", "poem_id": "sanxia_273713", "poem_class": "三峡", "poet_dynasty": "宋朝", "poet": "汪任", "poem": "浈阳富佳致，无以过南山。山高雄地理，万丈亲云端。攀援临绝顶，气象非尘寰。神存古庙貌，台敞旧轩栏。青石生龙文，凛凛常风寒。纵目四无际，陡觉天地宽。直北二江合，水势中分滩。滩横水亦转，曲折束成湾。群峰自西来，险绝如函关。中虚左梵刹，地胜苾刍女。梵修祝圣寿，额自九重颁。旁有石一障，高下数亩间。或列如屏风，或方如仙坛。或立如驻马，或走如奔帆。或侧如虎卧，或曲如龙蟠。或严如卫吏，或罗如星官。或伛如老人，而枯其形颜。或俨如端士，而正其衣冠。或堆如云霞，重叠而聚攒。或涌如波浪，挛属而奔湍。或倾而复举，如猎而兽跧。或腾而不下，如射而禽翻。或先后相续，如朝赴金銮。或参差不齐，如兵方结圆。或平为几案，而可罗杯盘。或突出皋岸，而能垂钓竿。或背若相恶，或向若相欢。或声若磬响，或色若豹斑。或累而成塔，或砌而成鞍。或疏而分散，或密而弯环。或巧而非怪，或钝而非顽。虽偶不为配，虽单不为鳏。虽近不相狎，虽压不相残。有室可居佛，有灶可炼丹。有洞可休息，有岩可跻攀。爽气自有余，蒸岚不相干。乾坤所开避，断劚非斧刓。游者可意得，名装不易殚。通天与三峡，若是乌能班。今进无王维，睥睨措笔难。静想瑶池仙，岂不停翔鸾。又疑桃源客，步虚潜往还。我有英贤乐，冥搜思不悭。题名或赋诗，鸠工妙手刊。惜哉岁月久，几至遍圬漫。山僧不好奇，仁者兴嗟叹。爰有老仙翁，寻幽独忘餐。尘土尽去除，林木间自芟。特道方寸地，旧耕同一观。小亭翼其上，游居兴不阑。於此或围棋，纵横势万般。於此或煮茗，江心汲澄阑。於此或燕坐，尘虑一切拌。谁知得真趣，消此白日閒。胜概益增重，清爽弥骈阗。山石虽无情，似有待而言。又况隐君子，寂寂初无传。或隐于仕禄，或晦于岩泉。知音一提拂，岂与山石肩。尧舜吾君民，勋业垂万年。"},
{"poem_name": "猿臂笛", "poem_id": "sanxia_209693", "poem_class": "三峡", "poet_dynasty": "元朝", "poet": "张雨", "poem": "三峡家山已隔生，一枝玉骨尚堪横。攀援远似穿云曲，吟啸高于喷竹声。栗叶霜黄天竺梦，梅花春老玉关情。伶伦且为相娱乐，谁问将军善射名。"},
{"poem_name": "句·三峡桥边春见雪", "poem_id": "sanxia_272043", "poem_class": "三峡", "poet_dynasty": "宋朝", "poet": "蔡肇", "poem": "三峡桥边春见雪，落星寺里暮闻钟。"},
{"poem_name": "三峡", "poem_id": "sanxia_4013", "poem_class": "三峡", "poet_dynasty": "南北朝", "poet": "郦道元", "poem": "自三峡七百里中，两岸连山，略无阙处。重岩叠嶂，隐天蔽日。自非亭午夜分，不见曦月。(阙 通：缺)　　至于夏水襄陵，沿溯阻绝。或王命急宣，有时朝发白帝，暮到江陵，其间千二百里，虽乘奔御风，不以疾也。(溯 同：泝)　　春冬之时，则素湍绿潭，回清倒影。绝巘多生怪柏，悬泉瀑布，飞漱其间，清荣峻茂，良多趣味。(巘 写作：山献)　　每至晴初霜旦，林寒涧肃，常有高猿长啸，属引凄异，空谷传响，哀转久绝。故渔者歌曰：“巴东三峡巫峡长，猿鸣三声泪沾裳。”"},
{"poem_name": "西江月·锁棘方当拔士", "poem_id": "sanxia_221907", "poem_class": "三峡", "poet_dynasty": "宋朝", "poet": "郭应祥", "poem": "锁棘方当拔士，挥毫正好摛文。词源三峡笔千军，尽出平生素蕴。天府伫登名姓，夜窗不负辛勤。直须平步上青云。始信文章有准。"},
{"poem_name": "送邢桂州", "poem_id": "dongtinghu_9711", "poem_class": "洞庭湖", "poet_dynasty": "唐朝", "poet": "王维", "poem": "铙吹喧京口，风波下洞庭。赭圻将赤岸，击汰复扬舲。日落江湖白，潮来天地青。明珠归合浦，应逐使臣星。"},
{"poem_name": "答王建秘书", "poem_id": "dongtinghu_7604", "poem_class": "洞庭湖", "poet_dynasty": "唐朝", "poet": "贾岛", "poem": "人皆闻蟋蟀，我独恨蹉跎。白发无心镊，青山去意多。信来漳浦岸，期负洞庭波。时扫高槐影，朝回或恐过。"},
{"poem_name": "送卢十四弟侍御护韦尚书灵榇归上都二十韵", "poem_id": "dongtinghu_6124", "poem_class": "洞庭湖", "poet_dynasty": "唐朝", "poet": "杜甫", "poem": "素幕渡江远，朱幡登陆微。悲鸣驷马顾，失涕万人挥。参佐哭辞毕，门阑谁送归。从公伏事久，之子俊才稀。长路更执绋，此心犹倒衣。感恩义不小，怀旧礼无违。墓待龙骧诏，台迎獬豸威。深衷见士则，雅论在兵机。戎狄乘妖气，尘沙落禁闱。往年朝谒断，他日扫除非。但促铜壶箭，休添玉帐旂。动询黄阁老，肯虑白登围。万姓疮痍合，群凶嗜欲肥。刺规多谏诤，端拱自光辉。俭约前王体，风流后代希。对扬期特达，衰朽再芳菲。空里愁书字，山中疾采薇。拨杯要忽罢，抱被宿何依。眼冷看征盖，儿扶立钓矶。清霜洞庭叶，故就别时飞。"},
{"poem_name": "红绣鞋·次崔雪竹韵", "poem_id": "dongtinghu_16065", "poem_class": "洞庭湖", "poet_dynasty": "元朝", "poet": "张可久", "poem": "次崔雪竹韵学孔子尝闻俎豆，喜严陵不事王侯，百尺云帆洞庭秋。醉呼元亮酒，懒上仲宣楼，功名不挂口。宁元帅席上鸣玉珮凌烟图画，乐云村投老生涯，少年谁识故侯家？青蛇昏宝剑，团锦碎袍花，飞龙闲厩马。仙居有客樽前谈笑，无心江上渔樵，小壶新酝注仙瓢。梅花和月种，松叶带霜烧，本清闲忙到了。寻仙简霞隐白草矾矶头独钓，青衣孺子相招，寻真不怕路迢迢。闲云迷洞口．残雪老墙腰，夕阳红树杪。简吕实夫理问红锦香中乐句，紫薇花下诗余，玉麈风流映金色。岳阳楼三醉酒，消水岸六韬书，高名垂万古。天竺寺中金粟池中水镜，玉莲台下天灯，红尘无事恼山僧。月窗猿听讲，雪岭马驮经，龙华图上景。武康道中简王复斋一带云林堪画，数间茅屋谁家，山翠空濛润乌纱。小池中银杏叶，冻枝上蜡梅花，且吟诗休上马。归兴燕燕莺莺生分，风风雨雨伤神，吐酒吞花过芳春。黄金羞壮士，红粉弄佳人，青山招旧隐。德清山中简耿子春傍水依山境界，吟风啸月情怀，紫阳峰顶费青鞋。闲云随地有，老树未花开，新诗何处索？虎丘道上船系谁家古岸？人归何处青山？且将诗做画图看。雁声芦叶老，鹭影蓼花寒，鹤巢松树晚。茅山疏翁索赋小洞闲花何处？矮墙颠草准书？玉莲香露冷金壶。红云翔彩凤，丹井养文鱼，青山驯白虎。开玄堂上花有信春来春来，客无心云卷云舒，开玄堂上辋川图。冰梅栖翠羽，水藻漾金鱼，雪松摇玉麈。秋望一两字天边白雁，百千重楼外青山，别君容易寄书难。柳依依花可可，云淡淡月弯弯，长安迷望眼。开元遗事羯鼓罢天开云净，鹊桥平斗转参横，玉人私语祝长生。水边筝殿小，花上舞盘轻，月中歌扇冷。过括苍山鸦噪岩前古庙，鹤鸣松顶危巢，南明峰下路迢遥。问清溪道士有，喜白发贵人饶，看青山今日饱。偕周子荣游湖绿柳暗金沙佛地，白莲开云锦天池，摇曳歌声棹轻移。望南山新有雨，喜西子不颦眉，饮东阳错认水。"},
{"poem_name": "上湖田馆南楼忆朱宴", "poem_id": "dongtinghu_18016", "poem_class": "洞庭湖", "poet_dynasty": "唐朝", "poet": "刘长卿", "poem": "漂泊日复日，洞庭今更秋。白云如有意，万里望孤舟。何事爱成别，空令登此楼。天光映波动，月影随江流。鹤唳静寒渚，猿啼深夜洲。归期诚已促，清景仍相留。顷者慕独往，尔来悲远游。风波自此去，桂水空离忧。"},
{"poem_name": "荆州贼平临洞庭言怀作", "poem_id": "dongtinghu_4554", "poem_class": "洞庭湖", "poet_dynasty": "唐朝", "poet": "李白", "poem": "修蛇横洞庭，吞象临江岛。积骨成巴陵，遗言闻楚老。水穷三苗国，地窄三湘道。岁晏天峥嵘，时危人枯槁。思归阴丧乱，去国伤怀抱。郢路方丘墟，章华亦倾倒。风悲猿啸苦，木落鸿飞早。日隐西赤沙，月明东城草。关河望已绝，氛雾行当扫。长叫天可闻，吾将问苍昊。"},
{"poem_name": "送客", "poem_id": "dongtinghu_6867", "poem_class": "洞庭湖", "poet_dynasty": "唐朝", "poet": "陈子昂", "poem": "故人洞庭去，杨柳春风生。相送河洲晚，苍茫别思盈。白蘋已堪把，绿芷复含荣。江南多桂树，归客赠生平。"},
{"poem_name": "与夏十二登岳阳楼", "poem_id": "dongtinghu_274", "poem_class": "洞庭湖", "poet_dynasty": "唐朝", "poet": "李白", "poem": "楼观岳阳尽，川迥洞庭开。雁引愁心去，山衔好月来。云间连下榻，天上接行杯。醉后凉风起，吹人舞袖回。"},
{"poem_name": "久客临海有怀", "poem_id": "dongtinghu_10938", "poem_class": "洞庭湖", "poet_dynasty": "唐朝", "poet": "骆宾王", "poem": "天涯非日观，地屺望星楼。练光摇乱马，剑气上连牛。草湿姑苏夕，叶下洞庭秋。欲知凄断意，江上涉安流。"},
{"poem_name": "春江夕望", "poem_id": "dongtinghu_14237", "poem_class": "洞庭湖", "poet_dynasty": "唐朝", "poet": "卢纶", "poem": "洞庭芳草遍，楚客莫思归。经难人空老，逢春雁自飞。东西兄弟远，存没友朋稀。独立还垂泪，天南一布衣。"},
{"poem_name": "郢门秋怀", "poem_id": "dongtinghu_1877", "poem_class": "洞庭湖", "poet_dynasty": "唐朝", "poet": "李白", "poem": "郢门一为客，巴月三成弦。朔风正摇落，行子愁归旋。杳杳山外日，茫茫江上天。人迷洞庭水，雁度潇湘烟。清旷谐宿好，缁磷及此年。百龄何荡漾，万化相推迁。空谒苍梧帝，徒寻溟海仙。已闻蓬海浅，岂见三桃圆。倚剑增浩叹，扪襟还自怜。终当游五湖，濯足沧浪泉。"},
{"poem_name": "集汤评事衡湖上望微雨", "poem_id": "dongtinghu_20438", "poem_class": "洞庭湖", "poet_dynasty": "唐朝", "poet": "皎然", "poem": "苍凉远景中，雨色缘山有。云送满洞庭，风吹绕杨柳。萧萧解轻袂，尽日随林叟。"},
{"poem_name": "劝酒", "poem_id": "songshu_7052", "poem_class": "松树", "poet_dynasty": "唐朝", "poet": "孟郊", "poem": "白日无定影，清江无定波。人无百年寿，百年复如何。堂上陈美酒，堂下列清歌。劝君金曲卮，勿谓朱颜酡。松柏岁岁茂，丘陵日日多。君看终南山，千古青峨峨。"},
{"poem_name": "暮春", "poem_id": "dongtinghu_2312", "poem_class": "洞庭湖", "poet_dynasty": "唐朝", "poet": "杜甫", "poem": "卧病拥塞在峡中，潇湘洞庭虚映空。楚天不断四时雨，巫峡常吹千里风。沙上草阁柳新暗，城边野池莲欲红。暮春鸳鹭立洲渚，挟子翻飞还一丛。"},
{"poem_name": "送惠雅法师归玉泉", "poem_id": "dongtinghu_7598", "poem_class": "洞庭湖", "poet_dynasty": "唐朝", "poet": "贾岛", "poem": "只到潇湘水，洞庭湖未游。饮泉看月别，下峡听猿愁。讲不停雷雨，吟当近海流。降霜归楚夕，星冷玉泉秋。"},
{"poem_name": "和程续古秋日见过兼次韵", "poem_id": "songshu_107316", "poem_class": "松树", "poet_dynasty": "明朝", "poet": " 全室宗泐", "poem": "上方高处古禅关，一曲清溪万叠山。松树不嫌僧共老，菊花应笑客能闲。西风岸口孤帆转，落日林边独鸟还。一自兵余行乐少，且须今日尽欢颜。"},
{"poem_name": "中吕·山坡羊·销金锅在", "poem_id": "songshu_23607", "poem_class": "松树", "poet_dynasty": "元朝", "poet": "薛昂夫", "poem": "销金锅在，涌金门外，戗金船少欠西湖债。列金钗，捧金台。黄金难买青春再，范蠡也曾金铸来。金，安在哉？人，安在哉？惊人学业，掀天势业，是英雄隽败残杯炙。鬓堪嗟，雪难遮。晚来览镜中肠热，问著老夫无话说。东，沉醉也；西，沉醉也。大江东去，长安西去，为功名走遍天涯路。厌舟车，喜琴书。早星星鬓影瓜田暮，心待足时名便足。高，高处苦；低，低处苦。西湖杂咏春山光如淀，湖光如练，一步一个生绡面。扣逋仙，访坡仙。拣西施好处都游遍，管甚月明归路远。船，休放转；杯，休放浅。夏晴云轻漾，熏风无浪，开樽避暑争相向。映湖光，逞新妆。笙歌鼎沸南湖荡，今夜且休回画舫。风，满座凉；莲，入梦香。秋疏林红叶，芙蓉将谢，天然妆点秋屏列。断霞遮，夕阳斜。山腰闪出闲亭榭，分付画船且慢者。歌，休唱彻；诗，乘兴写。冬同云叆叇，随车缟带，湖山化作瑶光界。且传杯，莫惊猜。是西施傅粉呈新态，千载一时真快哉！梅，也绽开；鹤，也到来。忆旧西山东畔，西湖南畔，醉归款段松阴惯。帽檐偏，氅衣宽。佳人争卷朱帘看，回首少年如梦残。莺，曾过眼；花，曾过眼。筱步携壶堪醉，拖筇堪醉，何须画舫笙歌沸。绕苏堤，旋寻题。西施已领诗人意，回首有情风万里。湖，如镜里；山，如画里。苦雨孤山云树，六桥烟雾，景蒙蒙不比江潮怒。淡妆梳，浅妆梳。西湖也怕西施妒，天也为他巧对付。睛，也宜画图；阴，也宜画图。"},
{"poem_name": "山居四十首·其五", "poem_id": "songshu_352366", "poem_class": "松树", "poet_dynasty": "元朝", "poet": "栯堂", "poem": "乱山叠碧几重重，残日晴霞半映红。事有废兴秦失鹿，物无得丧楚亡弓。虚名终日雪填井，幻景百年绳系风。转忆天台松树下，倚看瀑布石桥东。"},
{"poem_name": "游嵬石山寺", "poem_id": "songshu_2724", "poem_class": "松树", "poet_dynasty": "宋朝", "poet": "岳飞", "poem": "嵬石山前寺，林泉胜景幽。紫金诸佛相，白雪老僧头。潭水寒生月，松风夜带秋。我来属龙语，为雨济民忧。"},
{"poem_name": "次韵前人寒食", "poem_id": "songshu_50898", "poem_class": "松树", "poet_dynasty": "宋朝", "poet": "陈著", "poem": "今年寒食倍心寒，不独松楸感涕潸。青草遥悲新瘗冢，苍梧错认旧来山。人生醉梦乾坤里，时节晦冥风雨閒。只有杜鹃知此意，傍云啼去又啼还。"},
{"poem_name": "和乐天感鹤", "poem_id": "songshu_15882", "poem_class": "松树", "poet_dynasty": "唐朝", "poet": "元稹", "poem": "我有所爱鹤，毛羽霜雪妍。秋霄一滴露，声闻林外天。自随卫侯去，遂入大夫轩。云貌久已隔，玉音无复传。吟君感鹤操，不觉心惕然。无乃予所爱，误为微物迁。因兹谕直质，未免柔细牵。君看孤松树，左右萝茑缠。既可习为饱，亦可薰为荃。期君常善救，勿令终弃捐。"},
{"poem_name": "经金绳废寺", "poem_id": "songshu_104806", "poem_class": "松树", "poet_dynasty": "元朝", "poet": "戴良", "poem": "寂寞唐朝寺，频年客到稀。空山孤殿在，荒径一僧归。苔色骄秋雨，松声振夕褷。惊乌初有托，近亦出林飞。"},
{"poem_name": "古墓", "poem_id": "songshu_37893", "poem_class": "松树", "poet_dynasty": "宋朝", "poet": "释文珦", "poem": "不知何代公侯墓，酹坛欹倾牧儿聚。凄凉翁仲满身苔，独对寒松泣秋雨。"},
{"poem_name": "于五松山赠南陵常赞府", "poem_id": "songshu_1878", "poem_class": "松树", "poet_dynasty": "唐朝", "poet": "李白", "poem": "为草当作兰，为木当作松。兰秋香风远，松寒不改容。松兰相因依，萧艾徒丰茸。鸡与鸡并食，鸾与鸾同枝。拣珠去沙砾，但有珠相随。远客投名贤，真堪写怀抱。若惜方寸心，待谁可倾倒？虞卿弃赵相，便与魏齐行。海上五百人，同日死田横。当时不好贤，岂传千古名。愿君同心人，于我少留情。寂寂还寂寂，出门迷所适。长铗归来乎，秋风思归客。"},
{"poem_name": "绝句·堂西长笋别开门", "poem_id": "songshu_193594", "poem_class": "松树", "poet_dynasty": "唐朝", "poet": "杜甫", "poem": "堂西长笋别开门，堑北行椒却背村。梅熟许同朱老吃，松高拟对阮生论。"},
{"poem_name": "大行皇太后挽歌词三首", "poem_id": "songshu_10796", "poem_class": "松树", "poet_dynasty": "唐朝", "poet": "韩愈", "poem": "一纪尊名正，三时孝养荣。高居朝圣主，厚德载群生。武帐虚中禁，玄堂掩太平。秋天笳鼓歇，松柏遍山鸣。威仪备吉凶，文物杂军容。配地行新祭，因山托故封。凤飞终不返，剑化会相从。无复临长乐，空闻报晓钟。追攀万国来，警卫百神陪。画翣登秋殿，容衣入夜台。云随仙驭远，风助圣情哀。只有朝陵日，妆奁一暂开。"},
{"poem_name": "题径山", "poem_id": "songshu_352361", "poem_class": "松树", "poet_dynasty": "元朝", "poet": "栯堂", "poem": "攀萝扪石上崔嵬，为访名师特到来。碧眼望穿红日际，青鞋蹋破白云堆。松涛振壑鸣天籁，瀑布舂岩动地雷。好境自然尘世别，何须海上觅蓬莱。"},
{"poem_name": "金陵杂兴二百首·碧烟腾上青松树", "poem_id": "songshu_40915", "poem_class": "松树", "poet_dynasty": "宋朝", "poet": "苏泂", "poem": "碧烟腾上青松树，下有仙人此炼丹。丹成不愿千千岁，乞与前生一味闲。"},
{"poem_name": "赠王山人", "poem_id": "songshu_8315", "poem_class": "松树", "poet_dynasty": "唐朝", "poet": "白居易", "poem": "闻君减寝食，日听神仙说。暗待非常人，潜求长生诀。言长本对短，未离生死辙。假使得长生，才能胜夭折。松树千年朽，槿花一日歇。毕竟共虚空，何须夸岁月。彭殇徒自异，生死终无别。不如学无生，无生即无灭。"},
{"poem_name": "成名后献恩门", "poem_id": "lanhua_33590", "poem_class": "兰花", "poet_dynasty": "唐朝", "poet": "曹邺", "poem": "为物稍有香，心遭蠹虫啮。平人登太行，万万车轮折。一辞桂岭猿，九泣东门月。年年孟春时，看花不如雪。僻居城南隅，颜子须泣血。沉埋若九泉，谁肯开口说。辛勤学机杼，坐对秋灯灭。织锦花不常，见之尽云拙。自怜孤生竹，出土便有节。每听浮竞言，喉中似无舌。忽然风雷至，惊起池中物。拔上青云巅，轻如一毫发。珑珑金锁甲，稍稍城乌绝。名字如鸟飞，数日便到越。幽兰生虽晚，幽香亦难歇。何以保此身，终身事无缺。"},
{"poem_name": "雨中花令·点缀叶间如绣", "poem_id": "lanhua_16612", "poem_class": "兰花", "poet_dynasty": "宋朝", "poet": "李之仪", "poem": "点缀叶间如绣。开傍小春时候。莫把幽兰容易比，都占尽、人间秀。信是眼前稀有。消得千钟美酒。只有些儿堪恨处，管不似、人长久。"},
{"poem_name": "听幽兰", "poem_id": "lanhua_8511", "poem_class": "兰花", "poet_dynasty": "唐朝", "poet": "白居易", "poem": "琴中古曲是幽兰，为我殷勤更弄看。欲得身心俱静好，自弹不及听人弹。"},
{"poem_name": "咏怀八十二首", "poem_id": "lanhua_27125", "poem_class": "兰花", "poet_dynasty": "三国", "poet": "阮籍", "poem": "夜中不能寐，起坐弹鸣琴。薄帷鉴明月，清风吹我襟。孤鸿号外野，翔鸟鸣北林。徘徊将何见？忧思独伤心。二妃游江滨，逍遥顺风翔。交甫怀环佩，婉娈有芬芳。猗靡情欢爱，千载不相忘。倾城迷下蔡，容好结中肠。感激生忧思，萱草树兰房。膏沐为谁施，其雨怨朝阳。如何金石交，一旦更离伤。嘉树下成蹊，东园桃与李。秋风吹飞藿，零落从此始。繁华有憔悴，堂上生荆杞。驱马舍之去，去上西山趾。一身不自保，何况恋妻子。凝霜被野草，岁暮亦云已。天马出西北，由来从东道。春秋非有托，富贵焉常保。清露被皋兰，凝霜沾野草。朝为媚少年，夕暮成丑老。自非王子晋，谁能常美好。平生少年时，轻薄好弦歌。西游咸阳中，赵李相经过。娱乐未终极，白日忽蹉跎。驱马复来归，反顾望三河。黄金百镒尽，资用常苦多。北临太行道，失路将如何。昔闻东陵瓜，近在青门外。连畛距阡陌，子母相钩带。五色曜朝日，嘉宾四面会。膏火自煎熬，多财为患害。布衣可终身，宠禄岂足赖。炎暑惟兹夏，三旬将欲移。芳树垂绿叶，青云自逶迤。四时更代谢，日月递参差。徘徊空堂上，忉怛莫我知。愿覩卒欢好，不见悲别离。灼灼西隤日，余光照我衣。回风吹四壁，寒鸟相因依。周周尚衔羽，蛩蛩亦念饥。如何当路子，磬折忘所归。岂为夸誉名，憔悴使心悲。宁与燕雀翔，不随黄鹄飞。黄鹄游四海，中路将安归。步出上东门，北望首阳岑。下有采薇士，上有嘉树林。良辰在何许，凝霜沾衣襟。寒风振山冈，玄云起重阴。鸣鴈飞南征，鶗鴂发哀音。素质游商声，凄怆伤我心。北里多奇舞，濮上有微音。轻薄闲游子，俯仰乍浮沉。方式从狭路，僶俛趋荒淫。焉见王子乔，乘云翔邓林。独有延年术，可以慰我心。湛湛长江水，上有枫树林。皋兰被径路，青骊逝骎骎。远望令人悲，春气感我心。三楚多秀士，朝云进荒淫。朱华振芬芳，高蔡相追寻。一为黄雀哀，泪下谁能禁。昔日繁华子，安陵与龙阳。夭夭桃李花，灼灼有辉光。悦怿若九春，磬折似秋霜。流盻发姿媚，言笑吐芬芳。携手等欢爱，宿昔同衣裳。愿为双飞鸟，比翼共翱翔。丹青着明誓，永世不相忘。登高临四野，北望青山阿。松柏翳冈岑，飞鸟鸣相过。感慨怀辛酸，怨毒常苦多。李公悲东门，苏子狭三河。求仁自得仁，岂复叹咨嗟。开秋兆凉气，蟋蟀鸣床帷。感物怀殷忧，悄悄令心悲。多言焉所告，繁辞将诉谁。微风吹罗袂，明月耀清晖。晨鸡鸣高树，命驾起旋归。昔年十四五，志尚好诗书。被褐怀珠玉，颜闵相与期。开轩临四野，登高望所思。丘墓蔽山冈，万代同一时。千秋万岁后，荣名安所之。乃悟羡门子，噭噭令自嗤。徘徊蓬池上，还顾望大梁。绿水扬洪波，旷野莽茫茫。走兽交横驰，飞鸟相随翔。是时鹑火中，日月正相望。朔风厉严寒，阴气下微霜。覊旅无俦匹，俛仰怀哀伤。小人计其功，君子道其常。岂惜终憔悴，咏言着斯章。独坐空堂上，谁可与欢者。出门临永路，不见行车马。登高望九州，悠悠分旷野。孤鸟西北飞，离兽东南下。日暮思亲友，晤言用自写。悬车在西南，羲和将欲倾。流光耀四海，忽忽至夕冥。朝为咸池晖，蒙汜受其荣。岂知穷达士，一死不再生。视彼桃李花，谁能久荧荧。君子在何计，叹息未合幷。瞻仰景山松，可以慰吾情。西方有佳人，皎若白日光。被服纤罗衣，左右佩双璜。修容耀姿美，顺风振微芳。登高眺所思，举袂当朝阳。寄颜云霄闲，挥袖凌虚翔。飘飖恍惚中，流眄顾我傍。悦怿未交接，晤言用感伤。杨朱泣歧路，墨子悲染丝。揖让长离别，飘飖难与期。岂徒燕婉情，存亡诚有之。萧索人所悲，祸衅不可辞。赵女媚中山，谦柔愈见欺。嗟嗟涂上士，何用自保持。于心怀寸阴，羲阳将欲冥。挥袂抚长剑，仰观浮云征。云间有玄鹤，抗志扬哀声。一飞冲青天，旷世不再鸣。岂与鹑鷃游，连翩戏中庭。夏后乘灵舆，夸父为邓林。存亡从变化，日月有浮沉。凤皇鸣参差，伶伦发其音。王子好箫管，世世相追寻。谁言不可见，青鸟明我心。东南有射山，汾水出其阳。六龙服气舆，云盖切天纲。仙者四五人，逍遥晏兰房。寝息一纯和，呼噏成露霜。沐浴丹渊中，照耀日月光。岂安通灵台，游瀁去高翔。殷忧令志结，怵惕常若惊。逍遥未终晏，朱华忽西倾。蟋蟀在户牖，蟪蛄号中庭。心肠未相好，谁云亮我情。愿为云间鸟，千里一哀鸣。三芝延瀛洲，远游可长生。拔剑临白刃，安能相中伤。但畏工言字，称我三江旁。飞泉流玉山，悬车栖扶桑。日月径千里，素风发微霜。势路有穷达，咨嗟安可长。朝登洪坡颠，日夕望西山。荆棘被原野，羣鸟飞翩翩。鸾鹥时栖宿，性命有自然。建木谁能近，射干复婵娟。不见林中葛，延蔓相勾连。周郑天下交，街术当三河。妖冶闲都子，焕耀何芬葩。玄发发朱颜，睇眄有光华。倾城思一顾，遗视来相夸。愿为三春游，朝阳忽蹉跎。盛衰在须臾，离别将如何。若花耀四海，扶桑翳瀛洲。日月经天涂，明暗不相雠。穷达自有常，得失又何求。岂效路上童，携手共遨游。阴阳有变化，谁云沉不浮。朱鳖跃飞泉，夜飞过吴洲。俛仰运天地，再抚四海流。系累名利场，驽骏同一辀。岂若遗耳目，升遐去殷忧。昔余游大梁，登于黄华颠。共工宅玄冥，高台造青天。幽荒邈悠悠，凄怆怀所怜。所怜者谁子，明察自照妍。应龙沈冀州，妖女不得眠。肆侈陵世俗，岂云永厥年。驱车出门去，意欲远征行。征行安所如，背弃夸与名。夸名不在己，但愿适中情。单帷蔽皎日，高树隔微声。谗邪使交疏，浮云令昼冥。嬿婉同衣裳，一顾倾人城。从容在一时，繁华不再荣。晨朝奄复暮，不见所欢形。黄鸟东南飞，寄言谢友生。驾言发魏都，南向望吹壹。箫管有遗音，梁王安在哉。战士食糟糠，贤者处蒿莱。歌舞曲未终，秦兵已复来。夹林非吾有，朱宫生尘埃。军败华阳下，身竟为土灰。朝阳不再盛，白日忽西幽。去此若俯仰，如何似九秋。人生若尘露，天道邈悠悠。齐景升丘山，涕泗纷交流。孔圣临长川，惜逝忽若浮。去者余不及，来者吾不留。愿登太华山，上与松子游。渔父知世患，乘流泛轻舟。一日复一夕，一夕复一朝。颜色改平常，精神自损消。胸中怀汤火，变化故相招。万事无穷极，知谋苦不饶。但恐须臾间，魂气随风飘。终身履薄冰，谁知我心焦。一日复一朝，一昏复一晨。容色改平常，精神自飘沦。临觞多哀楚，思我故时人。对酒不能言，凄怆怀酸辛。愿耕东皋阳，谁与守其真。愁苦在一时，高行伤微身。曲直何所为，龙蛇为我邻。世务何缤纷，人道苦不遑。壮年以时逝，朝露待太阳。愿揽羲和辔，白日不移光。天阶路殊绝，云汉邈无梁。濯发旸谷滨，远游昆岳傍。登彼列仙岨，采此秋兰芳。时路乌足争，太极可翱翔。谁言万事囏，逍遥可终生。临堂翳华树，悠悠念无形。彷徨思亲友，倐忽复至冥。寄言东飞鸟，可用慰我情。嘉时在今辰，零雨洒尘埃。临路望所思，日夕复不来。人情有感慨，荡漾焉能排。挥涕怀哀伤，辛酸谁语哉。炎光延万里，洪川荡湍濑。弯弓挂扶桑，长剑倚天外。泰山成砥砺，黄河为裳带。视彼庄周子，荣枯何足赖。捐身弃中野，乌鸢作患害。岂若雄杰士，功名从此大。壮士何慷慨，志欲威八荒。驱车远行役，受命念自忘。良弓挟乌号，明甲有精光。临难不顾生，身死魂飞扬。岂为全躯士，效命争战场。忠为百世荣，义使令名彰。垂声谢后世，气节故有常。混元生两仪，四象运衡玑。曒日布炎精，素月垂景辉。晷度有昭回，哀哉人命微。飘若风尘逝，忽若庆云晞。修龄适余愿，光宠非己威。安期步天路，松子与世违。焉得凌霄翼，飘飖登云湄。嗟哉尼父志，何为居九夷。天网弥四野，六翮掩不舒。随波纷纶客，泛泛若浮凫。生命无期度，朝夕有不虞。列仙停修龄，养志在冲虚。飘飖云日间，邈与世路殊。荣名非己宝，声色焉足娱。采药无旋返，神仙志不符。逼此良可惑，令我久踌躇。王业须良辅，建功俟英雄。元凯康哉美，多士颂声隆。阴阳有舛错，日月不当融。天时有否泰，人事多盈冲。园绮遯南岳，伯阳隐西戎。保身念道真，宠耀焉足崇。人谁不善始，尠能克厥终。休哉上世士，万载垂清风。鸿鹄相随飞，飞飞适荒裔。双翮临长风，须臾万里逝。朝餐琅玕实，夕宿丹山际。抗身青云中，网罗孰能制。岂与乡曲士，携手共言誓。俦物终始殊，修短各异方。琅玕生高山，芝英耀朱堂。荧荧桃李花，成蹊将夭伤。焉敢希千术，三春表微光。自非凌风树，憔悴乌有常。幽兰不可佩，朱草为谁荣。修竹隐山阴，射干临增城。葛藟延幽谷，绵绵瓜瓞生。乐极消灵神，哀深伤人情。竟知忧无益，岂若归太清。鷽鸠飞桑榆，海鸟运天池。岂不识宏大，羽翼不相宜。招摇安可翔，不若栖树枝。下集蓬艾间，上游园圃篱。但尔亦自足，用子为追随。生命辰安在，忧戚涕沾襟。高鸟翔山冈，燕雀栖下林。青云蔽前庭，素琴凄我心。崇山有鸣鹤，岂可相追寻。鸣鸠嬉庭树，焦明游浮云。焉见孤翔鸟，翩翩无匹羣。死生自然理，消散何缤纷。步游三衢旁，惆怅念所思。岂为今朝见，恍惚诚有之。泽中生乔松，万世未可期。高鸟摩天飞，凌云共游嬉。岂有孤行士，垂涕悲故时。清露为凝霜，华草成蒿莱。谁云君子贤，明达安可能。乘云招松乔，呼噏永矣哉。丹心失恩泽，重德丧所宜。善言焉可长，慈惠未易施。不见南飞燕，羽翼正差池。高子怨新诗，三闾悼乖离。何为混沌氏，倐忽体貌隳。十日出旸谷，弭节驰万里。经天耀四海，倐忽潜蒙泛。谁言焱炎久，游没何行俟。逝者岂长生，亦去荆与杞。千岁犹崇朝，一餐聊自已。是非得失间，焉足相讥理。计利知术穷，哀情遽能止。自然有成理，生死道无常。智巧万端出，大要不易方。如何夸毘子，作色怀骄肠。乘轩驱良马，凭几向膏粱。被服纤罗衣，深榭设闲房。不见日夕华，翩翩飞路旁。夸谈快愤懑，情慵发烦心。西北登不周，东南望邓林。旷野弥九州，崇山抗高岑。一餐度万世，千岁再浮沈。谁云玉石同，泪下不可禁人言愿延年，延年欲焉之。黄鹄呼子安，千秋未可期。独坐山嵓中，恻怆怀所思。王子一何好，猗靡相携持。悦怿犹今辰，计校在一时。置此明朝事，日夕将见期贵贱在天命，穷达自有时。婉娈佞邪子，随利来相欺。孤思损惠施，但为谗夫蚩。鹡鸰鸣云中，载飞靡所期。焉知倾侧士，一旦不可持。惊风振四野，回云荫堂隅。床帷为谁设，几杖为谁扶。虽非明君子，岂闇桑与榆。世有此聋聩，芒芒将焉如。翩翩从风飞，悠悠去故居。离麾玉山下，遗弃毁与誉。危冠切浮云，长剑出天外。细故何足虑，高度跨一世。非子为我御，逍遥游荒裔。顾谢西王母，吾将从此逝。岂与蓬户士，弹琴诵言誓。河上有丈人，纬萧弃明珠。甘彼藜藿食，乐是蓬蒿庐。岂效缤纷子，良马骋轻舆。朝生衢路旁，夕瘗横术隅。欢笑不终宴，俛仰复欷歔。鉴兹二三者，愤懑从此舒。儒者通六艺，立志不可干。违礼不为动，非法不肯言。渴饮清泉流，饥食幷一箪。岁时无以祀，衣服常苦寒。屣履咏南风，缊袍笑华轩。信道守诗书，义不受一餐。烈烈褒贬辞，老氏用长叹。少年学击剑，妙伎过曲城。英风截云霓，超世发奇声。挥剑临沙漠，饮马九野垧。旗帜何翩翩，但闻金鼓鸣。军旅令人悲，烈烈有哀情。念我平常时，悔恨从此生。平昼整衣冠，思见客与宾。宾客者谁子，倐忽若飞尘。裳衣佩云气，言语究灵神。须臾相背弃，何时见斯人。多虑令志散，寂寞使心忧。翱翔观陂泽，抚剑登轻舟。但愿长闲暇，后岁复来游。朝出上东门，遥望首阳基。松柏郁森沉，鹂黄相与嬉。逍遥九曲间，徘徊欲何之。念我平居时，郁然思妖姬。王子十五年，游衍伊洛滨。朱颜茂春华，辩慧怀清真。焉见浮丘公，举手谢时人。轻荡易恍惚，飘飖弃其身。飞飞鸣且翔，挥翼且酸辛。塞门不可出，海水焉可浮。朱明不相见，奄昧独无侯。持瓜思东陵，黄雀诚独羞。失势在须臾，带剑上吾丘。悼彼桑林子，涕下自交流。假乘汧渭间，鞍马去行游。洪生资制度，被服正有常。尊卑设次序，事物齐纪纲。容饰整颜色，磬折执圭璋。堂上置玄酒，室中盛稻粱。外厉贞素谈，户内灭芬芳。放口从衷出，复说道义方。委曲周旋仪，姿态愁我肠。北临干昧溪，西行游少任。遥顾望天津，骀荡乐我心。绮靡存亡门，一游不再寻。傥遇晨风鸟，飞驾出南林。漭瀁滛光中，忽忽肆荒淫。休息晏清都，超世又谁禁。人知结交易，交友诚独难。险路多疑惑，明珠未可干。彼求飨太牢，我欲幷一餐。损益生怨毒，咄咄复何言。有悲则有情，无悲亦无思。茍非婴网罟，何必万里畿。翔风拂重霄，庆云招所晞。灰心寄枯宅，曷顾人间姿。始得忘我难，焉知嘿自遗。木槿荣丘墓，煌煌有光色。白日颓林中，翩翩零路侧。蟋蟀吟户牖，蟪蛄鸣荆棘。蜉蝣玩三朝，采采修羽翼。衣裳为谁施，俛仰自收拭。生命几何时，慷慨各努力。修涂驰轩车，长川载轻舟。性命岂自然，势路有所由。高名令志惑，重利使心忧。亲昵怀反侧，骨肉还相雠。更希毁珠玉，可用登遨游。横术有奇士，黄骏服其箱。朝起瀛洲野，日夕宿明光。再抚四海外，羽翼自飞扬。去置世上事，岂足愁我肠。一去长离绝，千岁复相望。猗欤上世士，恬淡志安贫。季叶道陵迟，驰骛纷垢尘。寗子岂不类，杨歌谁肯殉。栖栖非我偶，徨徨非己伦。咄嗟荣辱事，去来味道真。道真信可娱，清洁存精神。巢由抗高节，从此适河滨。梁东有芳草，一朝再三荣。色容艳姿美，光华耀倾城。岂为明哲士，妖蛊谄媚生。轻薄在一时，安知百世名。路端便娟子，但恐日月倾。焉见冥灵木，悠悠竟无形。秋驾安可学，东野穷路旁。纶深鱼渊潜，矰设鸟高翔。泛泛乘轻舟，演漾靡所望。吹嘘谁以益，江湖相捐忘。都冶难为颜，修容是我常。兹年在松乔，恍惚诚未央。咄嗟行至老，僶俛常苦忧。临川羡洪波，同始异支流。百年何足言，但苦怨与雠。雠怨者谁子，耳目还相羞。声色为胡越，人情自逼遒。招彼玄通士，去来归羡游。昔有神仙士，乃处射山阿。乘云御飞龙，嘘噏叽琼华。可闻不可见，慷慨叹咨嗟。自伤非俦类，愁苦来相加。下学而上达，忽忽将如何。林中有奇鸟，自言是凤凰。清朝饮醴泉，日夕栖山冈。高鸣彻九州，延颈望八荒。适逢商风起，羽翼自摧藏。一去昆仑西，何时复回翔。但恨处非位，怆悢使心伤。出门望佳人，佳人岂在兹。三山招松乔，万世谁与期。存亡有长短，慷慨将焉知。忽忽朝日隤，行行将何之。不见季秋草，摧折在今时。昔有神仙者，羡门及松乔。噏习九阳间，升遐叽云霄。人生乐长久，百年自言辽。白日陨隅谷，一夕不再朝。岂若遗世物，登明遂飘飖。墓前荧荧者，木槿耀朱华。荣好未终朝，连飚陨其葩。岂若西山草，琅玕与丹禾。垂影临增城，余光照九阿。宁微少年子，日久难咨嗟。"},
{"poem_name": "双碧潭", "poem_id": "lanhua_33076", "poem_class": "兰花", "poet_dynasty": "唐朝", "poet": "李德裕", "poem": "清剡与严湍，潺湲皆可忆。适来玩山水，无此秋潭色。莫辨幽兰丛，难分翠禽翼。迟迟洲渚步，临眺忘餐食。"},
{"poem_name": "河阳诗", "poem_id": "lanhua_4993", "poem_class": "兰花", "poet_dynasty": "唐朝", "poet": "李商隐", "poem": "黄河摇溶天上来，玉楼影近中天台。龙头泻酒客寿杯，主人浅笑红玫瑰。梓泽东来七十里，长沟复堑埋云子。可惜秋眸一脔光，汉陵走马黄尘起。南浦老鱼腥古涎，真珠密字芙蓉篇。湘中寄到梦不到，衰容自去抛凉天。忆得蛟丝裁小卓，蛱蝶飞回木绵薄。绿绣笙囊不见人，一口红霞夜深嚼。幽兰泣露新香死，画图浅缥松溪水。楚丝微觉竹枝高，半曲新辞写绵纸。巴西夜市红守宫，后房点臂斑斑红。堤南渴雁自飞久，芦花一夜吹西风。晓帘串断蜻蜓翼，罗屏但有空青色。玉湾不钓三千年，莲房暗被蛟龙惜。湿银注镜井口平，鸾钗映月寒铮铮。不知桂树在何处，仙人不下双金茎。百尺相风插重屋，侧近嫣红伴柔绿。百劳不识对月郎，湘竹千条为一束。"},
{"poem_name": "感遇·其一", "poem_id": "lanhua_100", "poem_class": "兰花", "poet_dynasty": "唐朝", "poet": "张九龄", "poem": "兰叶春葳蕤，桂华秋皎洁。欣欣此生意，自尔为佳节。谁知林栖者，闻风坐相悦。草木有本心，何求美人折？"},
{"poem_name": "题赵松云竹石幽兰", "poem_id": "lanhua_42861", "poem_class": "兰花", "poet_dynasty": "元朝", "poet": "仇远", "poem": "旧时长见挥毫处，修竹幽兰取次分。欲把一竿苕水上，鸥波千顷看秋云。"},
{"poem_name": "招隐二首", "poem_id": "lanhua_16197", "poem_class": "兰花", "poet_dynasty": "晋朝", "poet": "左思", "poem": "杖策招隐士，荒涂横古今。岩穴无结构，丘中有鸣琴。白云停阴冈，丹葩曜阳林。石泉漱琼瑶，纤鳞或浮沉。非必丝与竹，山水有清音。何事待啸歌？灌木自悲吟。秋菊兼餱粮，幽兰间重襟。踌躇足力烦，聊欲投吾簪。经始东山庐，果下自成榛。前有寒泉井，聊可莹心神。峭蒨青葱间，竹柏得其真。弱叶栖霜雪，飞荣流余津。爵服无常玩，好恶有屈伸。结绶生缠牵，弹冠去埃尘。惠连非吾屈，首阳非吾仁。相与观所尚，逍遥撰良辰。"},
{"poem_name": "送崔主簿赴沧州", "poem_id": "lanhua_25365", "poem_class": "兰花", "poet_dynasty": "唐朝", "poet": "李峤", "poem": "紫陌追随日，青门相见时。宦游从此去，离别几年期。芳桂尊中酒，幽兰下调词。他乡有明月，千里照相思。"},
{"poem_name": "宿新市徐公店二首", "poem_id": "hanshi_67681", "poem_class": "寒食", "poet_dynasty": "宋朝", "poet": "杨万里", "poem": "春光都在柳梢头，拣折长条插酒楼。便作在家寒食看，村歌社舞更风流。"},
{"poem_name": "清明雨寒八首·脱却单衣著裌衣", "poem_id": "hanshi_65686", "poem_class": "寒食", "poet_dynasty": "宋朝", "poet": "杨万里", "poem": "脱却单衣著裌衣，禁烟无有不寒时。一年好处君知麽，寒食千门插柳枝。"},
{"poem_name": "闲游即事", "poem_id": "hanshi_1653", "poem_class": "寒食", "poet_dynasty": "唐朝", "poet": "白居易", "poem": "郊野游行熟，村园次第过。蓦山寻浥涧，踏水渡伊河。寒食青青草，春风瑟瑟波。逢人共杯酒，随马有笙歌。胜事经非少，芳辰过亦多。还须自知分，不老拟如何？"},
{"poem_name": "杂诗", "poem_id": "hanshi_724", "poem_class": "寒食", "poet_dynasty": "唐朝", "poem": "近寒食雨草萋萋，著麦苗风柳映堤。等是有家归未得，杜鹃休向耳边啼。"},
{"poem_name": "送梁六自洞庭山作", "poem_id": "dongtinghu_31304", "poem_class": "洞庭湖", "poet_dynasty": "唐朝", "poet": "张说", "poem": "巴陵一望洞庭秋，日见孤峰水上浮。闻道神仙不可接，心随湖水共悠悠。"},
{"poem_name": "四块玉·叹世", "poem_id": "hanshi_743", "poem_class": "寒食", "poet_dynasty": "元朝", "poet": "马致远", "poem": "带野花，携村酒，烦恼如何到心头。谁能跃马常食肉？二顷田，一具牛，饱后休。佐国心，拿云手，命里无时莫刚求。随时过遣休生受。几叶绵，一片绸，暖后休。戴月行，披星走，孤馆寒食故乡秋。妻儿胖了咱消瘦。枕上忧，马上愁，死后休。"},
{"poem_name": "送客南迁", "poem_id": "dongtinghu_9290", "poem_class": "洞庭湖", "poet_dynasty": "唐朝", "poet": "白居易", "poem": "我说南中事，君应不愿听。曾经身困苦，不觉语叮咛。烧处愁云梦，波时忆洞庭。春畬烟勃勃，秋瘴露冥冥。蚊蚋经冬活，鱼龙欲雨腥。水虫能射影，山鬼解藏形。穴掉巴蛇尾，林飘鸩鸟翎。飓风千里黑，qL草四时青。客似惊弦雁，舟如委浪萍。谁人劝言笑，何计慰漂零。慎勿琴离膝，长须酒满瓶。大都从此去，宜醉不宜醒。"},
{"poem_name": "念奴娇·过洞庭", "poem_id": "dongtinghu_27565", "poem_class": "洞庭湖", "poet_dynasty": "宋朝", "poet": "张孝祥", "poem": "洞庭青草，近中秋，更无一点风色。玉界琼田三万顷，着我扁舟一叶。素月分辉，明河共影，表里俱澄澈。悠然心会，妙处难与君说。应念岭表经年，孤光自照，肝胆皆冰雪。短发萧骚襟袖冷，稳泛沧浪空阔。尽挹西江，细斟北斗，万象为宾客。扣舷独啸，不知今夕何夕。"},
{"poem_name": "同王徵君湘中有怀", "poem_id": "dongtinghu_27487", "poem_class": "洞庭湖", "poet_dynasty": "唐朝", "poet": "张谓", "poem": "八月洞庭秋，潇湘水北流。还家万里梦，为客五更愁。不用开书帙，偏宜上酒楼。故人京洛满，何日复同游。"},
{"poem_name": "书院二小松", "poem_id": "songshu_59874", "poem_class": "松树", "poet_dynasty": "唐朝", "poet": "李群玉", "poem": "一双幽色出凡尘，数粒秋烟二尺鳞。从此静窗闻细韵，琴声长伴读书人。"},
{"poem_name": "赠从弟·亭亭山上松", "poem_id": "songshu_35898", "poem_class": "松树", "poet_dynasty": "晋朝", "poet": "刘桢", "poem": "亭亭山上松，瑟瑟谷中风。风声一何盛，松枝一何劲。冰霜正惨凄，终岁常端正。岂不罹凝寒，松柏有本性。"},
{"poem_name": "小松", "poem_id": "songshu_19893", "poem_class": "松树", "poet_dynasty": "唐朝", "poet": "杜荀鹤", "poem": "自小刺头深草里，而今渐觉出蓬蒿。时人不识凌云木，直待凌云始道高。"},
{"poem_name": "竹溪直院盛称起予草堂诗之善暇日览之多有可·植物惟松柏", "poem_id": "songshu_45856", "poem_class": "松树", "poet_dynasty": "宋朝", "poet": "刘克庄", "poem": "植物惟松柏，苍苍贯四时。岁虽寒不改，人到老方知。风籁龙吟冷，冰枝鹤立危。一株独青在，万木后凋谁。齐寝樵苏矣，秦宫点涴之。斧斤寻未已，善保栋梁姿。"},
{"poem_name": "竹石", "poem_id": "songshu_1755", "poem_class": "松树", "poet_dynasty": "清朝", "poet": "郑板桥", "poem": "咬定青山不放松，立根原在破岩中。千磨万击还坚劲，任尔东西南北风。"},
{"poem_name": "山亭宴·碧波落日寒烟聚", "poem_id": "lanhua_24661", "poem_class": "兰花", "poet_dynasty": "宋朝", "poet": "张先", "poem": "碧波落日寒烟聚，望遥山、迷离红树。小艇载人来，约尊酒、商量歧路。衰柳断桥西，共携手、攀条无语。水际见鹥凫，一对对、眠沙溆。西陵松柏青如故。翦烟花、幽兰啼露。油壁间花骢，那禁得、风吹细雨。饶他此后更思量，总莫似、当筵情绪。镜面绿波平，照几度、人来去。"},
{"poem_name": "李四劝为尉氏尉，李七勉为开封尉", "poem_id": "lanhua_18490", "poem_class": "兰花", "poet_dynasty": "唐朝", "poet": "钱起", "poem": "美政惟兄弟，时人数俊贤。皇枝双玉树，吏道二梅仙。自理尧唐俗，唯将礼让传。采兰花萼聚，就日雁行联。黄绶俄三载，青云未九迁。庙堂为宰制，几日试龙泉。"},
{"poem_name": "春晚二首·佳花有重秀", "poem_id": "lanhua_41227", "poem_class": "兰花", "poet_dynasty": "宋朝", "poet": "苏泂", "poem": "佳花有重秀，幽兰徒自芳。姝媛被奇服，丝竹罗中堂。主人惜残春，清夜未渠央。客子抱贞节，泯然独升床。"},
{"poem_name": "花药栏", "poem_id": "lanhua_33074", "poem_class": "兰花", "poet_dynasty": "唐朝", "poet": "李德裕", "poem": "蕙草春已碧，兰花秋更红。四时发英艳，三径满芳丛。秀色濯清露，鲜辉摇惠风。王孙未知返，幽赏竟谁同。"},
{"poem_name": "满庭芳·春暮韶光几", "poem_id": "lanhua_16155", "poem_class": "兰花", "poet_dynasty": "元朝", "poet": "张可久", "poem": "春暮韶光几分，红飘恨雨，绿染愁云。粉痕吹上何郎鬓，买不住东村。梨花下香风玉樽，松株外落日金盆。消磨尽寻芳故人，莺燕自争春。题小小蓬莱兰花旋买，灵芝未采，藕叶初裁。壶中天地春常在，画苑琴台。望弱水涌茫茫大海，号幽居日小小蓬莱。柴门外，虽无俗客，童子且休开。樊氏素云樱桃口脂，提导雅号，索我新词。梨花梦里同心事，雪比芳姿。迎皓月玲珑玉枝，结舟差香婀娜琼芝。题卿字，光生茧纸，头上黑雨催诗。"},
{"poem_name": "春晚二首·春风尔狂颠", "poem_id": "lanhua_41226", "poem_class": "兰花", "poet_dynasty": "宋朝", "poet": "苏泂", "poem": "春风尔狂颠，三月不知春。青青池上草，翻忆梦中人。幽兰出磵谷，感此芳气新。采采不盈掬，眼前但荆榛。"},
{"poem_name": "探芳信·暖风定", "poem_id": "lanhua_24204", "poem_class": "兰花", "poet_dynasty": "宋朝", "poet": "吴文英", "poem": "丙申岁，吴灯市盛常年。余借宅幽坊，一时名胜遇合，置杯酒，接殷勤之欢，甚盛事也。分镜字韵。暖风定。正卖花吟春，去年曾听。旋自洗幽兰，银瓶钓金井。斗窗香暖悭留客，街鼓还催暝。调雏莺、试遣深杯，唤将愁醒。 灯市又重整。待醉勒游缰，缓穿斜径。暗忆芳盟，绡帕泪犹凝。吴宫十里吹笙路，桃李都羞靓。绣帘人、怕惹飞梅翳镜。"},
{"poem_name": "杂剧·唐明皇秋夜梧桐雨", "poem_id": "lanhua_15981", "poem_class": "兰花", "poet_dynasty": "元朝", "poet": "白朴", "poem": "楔子(冲末扮张守珪引卒子上，诗云)坐拥貔貅镇朔方，每临塞下受降王。太平时世辕门静，自把雕弓数雁行。某姓张，名守珪，见任幽州节度使。幼读儒书，兼通韬略，为藩镇之名臣，受心膂之重寄。且喜近年以来，边烽息警，军士休闲。昨日奚契丹部擅杀公主，某差捉生使安禄山率兵征讨，不见来回话。左右，辕门前觑者，等来时报复我知道。(卒云)理会的。(净扮安禄山上，云)自家安禄山是也。积祖以来，为营州杂胡，本姓康工。母阿史德，为突厥觋者，祷于轧荦山战斗之神而生某。生时有光照穹庐，野兽皆鸣，遂名为轧荦山。后母改嫁安延偃，乃随安姓，改名安禄山。开元年间，延偃携某归国，遂蒙圣恩，分隶张守珪部下。为某通晓六蕃言语，膂力过人，现任捉生讨击使。昨因奚契丹反叛，差我征讨。自恃勇力深入，不料众寡不敌，遂致丧师。今日不免回见主帅，别作道理。早来到府门首也。左右，报复去，道有捉生使安禄山来见。(卒报科)(张守珪云)着他进来。(安禄山做见科)(张守珪云)安禄山，征讨胜败如何？(安禄山云)贼众我寡，军士畏怯，遂至败北。(张守珪云)损军失机，明例不宥。左右，推出去，斩首报来。(卒推出科)(安禄山大叫云)主帅不欲灭奚契丹耶？奈何杀壮士！(张守珪云)放他回来。(安禄山回科)(张守珪云)某也惜你骁勇，但国有定法，某不敢卖法市恩，送你上京，取圣断，如何？(安禄山云)谢主帅不杀之恩。(押下)(张守珪云)安禄山去了也。(诗云)须知生杀有旗牌，只为军中惜将才。不然斩一胡儿首，何用亲烦圣断来。(下)(正末扮唐玄宗驾，旦扮杨贵妃，引高力士、杨国忠、宫娥上)(正末云)寡人唐玄宗是也。自高祖神尧皇帝起兵晋阳，全仗我太宗皇帝，灭了六十四处烟尘，一十八家擅改年号，立起大唐天下。传高宗、中宗，不幸有宫闱之变。寡人以临淄郡王领兵靖难，大哥哥宁王让位于寡人。即位以来，二十余年，喜的太平无事。赖有贤相姚元之、宋璟、韩休、张九龄同心致治，寡人得遂安逸。六宫嫔御虽多，自武惠妃死后，无当意者。去年八月中秋，梦游月宫见嫦娥之貌，人间少有。昨寿邸杨妃，绝类嫦娥，已命为女道士；既而取入宫中，策为贵妃，居太真院。寡人自从太真入宫，朝歌暮宴，无有虚日。高力士，你快传旨排宴，梨园子弟奏乐，寡人消遣咱。(高力士云)理会的。(外扮张九龄押安禄山上，诗云)调和鼎鼐理阴阳，位列鹓班坐省堂。四海承平无一事，朝朝曳履侍君王。老夫张九龄是也，南海人氏。早登甲第，荷圣恩直做到丞相之职。近日，边帅张守珪解送失机蕃将一人，名安禄山。我见其身躯肥矮，语言利便，有许多异相。若留此人，必乱天下。我今见圣人，面奏此事。早来到宫门前也。(入见科，云)臣张九龄见驾。(正末云)卿来有何事？(张九龄云)近日边臣张守珪解送失机蕃将安禄山，例该斩首，未敢擅便，押来请旨。(正末云)你引那蕃将来我看。(张九龄引安禄山见科，云)这就是失机蕃将安禄山。(正末云)一员好将官也。你武艺如何？(安禄山云)臣左右开弓，一十八般武艺，无有不会；能通六蕃言语。(正末云)你这等肥胖，此胡腹中何所有？(安禄山云)惟有赤心耳。(正末云)丞相，不可杀此人，留他做个白衣将领。(张九龄云)陛下，此人有异相，留他必有后患。(正末云)卿勿以王夷甫识石勒，留着怕做甚么！兀那左右，放了他者。(做放科)(安禄山起，谢云)谢主公不杀之恩。(做跳舞科)(正末云)这是甚么？(安禄山云)这是胡旋舞。(旦云)陛下，这人又矬矮，又会旋舞，留着解闷倒好。(正末云)贵妃，就与你做义子，你领去。（旦云)多谢圣恩。(同安禄山下)（张九龄云)国舅，此人有异相，他日必乱唐室，衣冠受祸不小。老夫老矣，国舅恐或见之，奈何？(杨国忠云)待下官明日再奏，务要屏除为妙。(正末云)不知后宫中为甚么这般喧笑？左右，可去看来回话。(宫娥云)是贵妃娘娘与安禄山做洗儿会哩。(正末云)既做洗儿会，取金钱百文，赐他做贺礼。就与我宣禄山来，封他官职。(宫娥拿金钱下)(安禄山上，见驾科，云)谢陛下赏赐，宣臣那厢使用？(正末云)宣卿来不为别，卿既为贵妃之子，即是朕之子，白衣不好出入宫掖，就加你为平章政事者。(安禄山云)谢了圣恩。(杨国忠云)陛下，不可，不可！安禄山乃失律边将，例当处斩，陛下免其死足矣。今给事宫庭，已为非宜，有何功勋，加为平章政事？况胡人狼子野心，不可留居左右。望陛下圣鉴。(张九龄云)杨国忠之言，陛下不可不听。(正末云)你可也说的是。安禄山，且加你为渔阳节度使，统领蕃汉兵马，镇守边庭，早立军功，下次升擢。(安禄山云)感谢圣恩。(正末云)卿休要怨寡人，这是国家典制，非轻可也呵！(唱)【仙吕】【端正好】则为你不曾建甚奇功，便教你做元辅，满朝中都指斥銮舆。眼见的平章政事难停住，寡人待定夺些别官禄。【幺篇】且着你做节度渔阳去，破强寇永镇幽都。休得待国家危急才防护；常先事设权谋，收猛将保皇图。分铁券，赐丹书，怎肯便辜负了你这功劳簿。(同下)(安禄山云)圣人回宫去了也。我出的宫门来。叵耐杨国忠这厮，好生无礼，在圣人前奏准，着我做渔阳节度使，明升暗贬。别的都罢，只是我与贵妃有些私事，一旦远离，怎生放的下心。罢、罢、罢！我这一去，到的渔阳，练兵秣马，别作个道理。正是：画虎不成君莫笑，安排牙爪好惊人。(下)第一折(旦扮贵妃引宫娥上，云)妾身杨氏，弘农人也。父亲杨玄琰，为蜀州司户。开元二十二年，蒙恩选为寿王妃。开元二十八年八月十五日，乃主上圣节，妾身朝贺。圣上见妾貌类嫦娥，令高力士传旨度为女道士，住内太真宫，赐号太真。天宝四年，册封为贵妃，半后服用，宠幸殊甚。将我哥哥杨国忠加为丞相，姊妹三人封做夫人，一门荣显极矣。近日，边庭送一蕃将来，名安禄山。此人猾黠，能奉承人意，又能胡旋舞，圣人赐与妾为义子，出入宫掖。不期我哥哥杨国忠看出破绽，奏准天子，封他为渔阳节度使，送上边庭。妾心中怀想，不能再见，好是烦恼人也。今日是七月七夕，牛女相会，人间乞巧令节。已曾分付宫娥，排设乞巧筵在长生殿，妾身乞巧一番。宫娥，乞巧筵设定不曾？(宫娥云)已完备多时了。(旦云)咱乞巧则个。(正末引宫娥挑灯拿砌末上，云)寡人今日朝回无事，一心只想着贵妃。已令在长生殿设宴，庆赏七夕。内使，引驾去来。(唱)【仙吕】【八声甘州】朝纲倦整，寡人待痛饮昭阳，烂醉华清。却是吾当有幸，一个太真妃倾国倾城。珊瑚枕上两意足，翡翠帘前百媚生。夜同寝，昼同行，恰似鸾凤和鸣。(带云)寡人自从得了杨妃，真所谓朝朝寒食，夜夜元宵也。(唱)【混江龙】晚来乘兴，一襟爽气酒初醒。松开了龙袍罗扣，偏斜了凤带红鞓。侍女齐扶碧玉辇，宫娥双挑绛纱灯。顺风听，一派箫韶令。(内作吹打喧笑科)(正末云)是那里这等喧笑？(宫娥云)是太真娘娘在长生殿乞巧排宴哩。(正末云)众宫娥，不要走的响，待寡人自看去。(唱)多咱是胭娇簇拥，粉黛施呈。【油葫芦】报接驾的宫娥且慢行，亲自听，上瑶阶，那步近前楹。悄悄蹙蹙款把纱窗映，扑扑簌簌风飐珠帘影。我恰待行，打个呓挣。怪玉笼中鹦鹉知人性，不住的语偏明。(内作鹦鹉叫，云)万岁来了，接驾。(旦惊云)圣上来了！(做接驾科)(正末唱)【天下乐】则见展翅忙呼万岁声，惊的那娉婷将銮驾迎。一个晕庞儿画不就，描不成。行的一步步娇，生的一件件撑，一声声似柳外莺。(云)卿在此做甚么？(旦云)今逢七夕，妾身设瓜果之会，问天孙乞巧哩。(正末看科，云)排设的是好也。(唱)【醉中天】龙麝焚金鼎，花萼插银瓶。小小金盆种五生，供养着鹊桥会丹青帧，把一个米来大蜘蛛儿抱定。搀夺尽六宫庞幸，更待怎生般智巧心灵。(正末与旦砌末科，云)这金钗一对，钿盒一枚，赐与卿者。(旦接科，云)谢了圣恩也。(正末唱)【金盏儿】我着绛纱蒙，翠盘盛。两般礼物堪人敬，趁着这新秋节令赐卿卿。七宝金钗盟厚意，百花钿盒表深情。这金钗儿教你高耸耸头上顶，这钿盒儿把你另巍巍手中擎。(旦云)陛下，这秋光可人，妾待与圣驾亭下闲步一番。(正末做同行科，唱)【忆王孙】瑶阶月色晃疏棂，银烛秋光冷画屏。消遣此时此夜景，有禾步闲庭，苔浸的凌波罗袜冷。(云)这秋景与四时不同。(旦云)怎见的与四时不同？(正末云)你听我说。(唱)【胜葫芦】露下天高夜气清，风掠得羽衣轻，香惹丁东环佩声。碧天澄净，银河光莹，只疑是身在玉蓬瀛。(旦云)今夕牛郎织女相会之期，一年只是得见一遭，怎生便又分离也？(正末唱)【金盏儿】他此夕把云路凤车乘，银汉鹊桥平。不甫能今夜成欢庆，枕边忽听晓鸡鸣。却早离愁情脉脉，别泪雨泠泠。五更长叹息，则是一夜短恩情。(旦云)他是天宫星宿，经年不见，不知也曾相忆否？(正末云)他可怎生不想来(唱)【醉扶归】暗想那织女分，牛郎命，虽不老，是长生。他阻隔银河信杳冥，经年度岁成孤另。你试向天宫打听，他决害了些相思病。(旦云)妾身得侍陛下，宠幸极矣；但恐容貌日衰，不得似织女长久也！(正末唱)【后庭花】偏不是上列着星宿名，下临着尘世生。把天上姻缘重，将人间恩爱轻。各办着真诚，天心必应，量他每何足称。(旦云)妾想牛郎织女，年年相见，天长地久；只是如此，世人怎得似他情长也(正末唱)【金盏儿】咱日日醉霞觥，夜夜宿银屏；他一年一日，见把佳期等。若论着多多为胜，咱也合赢。我为君王犹妄想，你做皇后尚嫌轻。可知道斗牛星畔客，回首问前程。(旦云)妾蒙主上恩宠无比，但恐春老花残，主上恩移宠衰，使妾有龙阳泣鱼之悲，班姬题扇之怨，奈何！(正末云)妃子，你说那里话！(旦云)陛下，请示私约，以坚终始。(正末云)咱和你去那处说话去。(做行科，唱)【醉中天】我把你半亸的肩儿凭，他把个百媚脸儿擎。正是金阙西厢叩玉扃，悄悄回廊静。靠着这招彩凤、舞青鸾、金井梧桐树影，虽无人窃听，也索悄声儿海誓山盟。(云)妃子，朕与卿尽今生偕老；百年以后，世世永为夫妇。神明鉴护者！(旦云)谁是盟证？(正末唱)【赚煞尾】长如一双钿盒盛，休似两股金钗另，愿世世姻缘注定。在天呵做鸳鸯比并，在地呵做连理枝生。月澄澄银汉无声，说尽千秋万古情。咱各办着志诚，你道谁为显证，有今夜度天河相见女牛星。(同下)第二折(安禄山引众将上，云)某安禄山是也。自到渔阳，操练蕃汉人马，精兵见有四十万，战将千员。如今明皇年已昏眊，杨国忠、李林甫播弄朝政。我今只以讨贼为名，起兵到长安，抢了贵妃，夺了唐朝天下，才是我平生愿足。左右，军马齐备了么？(众将云)都齐备了。(安禄山云)着军政司先发檄一道，说某奉密旨讨杨国忠等。随后令史思明领兵三万，先取潼关，直抵京师，成大事如反掌耳！(众将云)得令。(安禄山云)今日天晚，明日起兵。(诗云)统精兵直指潼关，料唐家无计遮拦。单要抢贵妃一个，非专为锦绣江山。(同下)(正末引高力士，郑观音抱琵琶，宁王吹笛，花奴打羯鼓，黄翻绰执板，捧旦上)(正末云)今日新秋天气，寡人朝回无事，妃子学得霓裳羽衣舞，同往御园中沉香亭下，闲耍一番。早来到也。你看这秋来风物，好是动人也呵！(唱)【中吕】【粉蝶儿】天淡云闲，列长空数行征雁。御园中夏景初残：柳添黄，荷减翠，秋莲脱瓣。坐近幽兰，喷清香玉簪花绽。(带云)早到御园中也。虽是小宴，倒也整齐。(唱)【叫声】共妃子喜开颜，等闲，等闲，御园中列肴馔。酒注嫩鹅黄，茶点鹧鸪斑。【醉春风】酒光泛紫金钟，茶香浮碧玉盏。沉香亭畔晚凉多，把一搭儿亲自拣、拣。粉黛浓妆，管弦齐列，绮罗相间。(外扮使臣上，诗云)长安回望绣成堆，山顶千门次第开。一骑红尘妃子笑，无人知是荔枝来。小官四川道差来使臣。因贵妃娘好啖鲜荔枝，遵奉诏旨，特来进鲜。早到朝门外了。宫官，通报一声，说四川使臣来进荔枝。(做报科)(正末云)引他进来。(使臣见驾科，云)四川道使臣进贡荔枝。(正末看科，云)妃子，你好食此果，朕特令他及时进来。(旦云)是好荔枝也。(正末唱)【迎仙客】香喷喷正甘，娇滴滴色初绽，只疑是九重天谪来人世间。取时难，得后悭。可惜不近长安，因此上教驿使把红尘践。(旦云)这荔枝颜色娇嫩，端的可爱也。(正末唱)【红绣鞋】不则向金盘中好看，便宜将玉手擎餐，端的个绛纱笼罩水晶寒。为甚教寡人醒醉眼，妃子晕娇颜，物稀也人见罕。(高力士云)请娘娘登盘，演一回霓裳之舞。(正末云)依卿奏者。(正旦做舞，众乐撺掇科)(正末唱)【快活三】嘱付你仙音院莫怠慢，道与你教坊司要迭办。把个太真妃扶在翠盘间，快结束，宜妆扮。【鲍老儿】双撮得泥金衫袖挽，把月殿里霓裳按，郑观音琵琶准备弹，早搭上鲛绡襟。贤王玉笛，花奴羯鼓，韵美声繁。宁王锦瑟，梅妃玉箫，嘹亭循环。【古鲍老】屹剌剌撒开紫檀，黄翻绰向前手拈板。低低的叫声玉环，太真妃笑时花近眼。红牙箸趁五音、击着梧桐案，嫩枝柯犹未干、更带着瑶琴音泛，卿呵，你则索出几点琼珠汗。(旦舞科)(正末唱)【红芍药】腰鼓声干，罗袜弓弯，玉佩丁东响珊珊，即渐里舞軃云鬟。施呈你蜂腰细，燕体翻，作两袖香风拂散。(带云)卿倦也，饮一杯酒者。(唱)寡人亲捧杯玉露甘寒，你可也莫得留残，拚着个醉醺醺直吃到夜静更阑。(旦饮酒科)(净扮李林甫上，云)小官李林甫是也，见为左丞相之职。今早飞报将来，说安禄山反叛，军马浩大，不敢抵敌，只得见驾。(做见驾科)(正末云)丞相有何事这等慌促？(李林甫云)边关飞报，安禄山造反，大势军马杀将来了。陛下，承平日久，人不知兵，怎生是好？(正末云)你慌做甚么！(唱)【剔银灯】止不过奏说边庭上造反，也合看空便，觑迟疾紧慢。等不的俺筵上笙歌散，可不气丕丕冒突天颜！那些个齐管仲郑子产，敢待做假忠孝龙逢比干？(李林甫云)陛下，如今贼兵已破潼关，哥舒翰失守逃回，目下就到长安了，京城空虚，决不能守，怎生是好？(正末唱)【蔓菁菜】险些儿慌杀你个周公旦，(李林甫云)陛下，只因女宠盛，谗夫昌，惹起这刀兵来了。(正末唱)你道我因歌舞坏江山？你常好是占奸，早难道羽扇纶巾笑谈间，破强虏三十万。(云)既贼兵压境，你众官计议，选将统兵，出征便了。(李林甫云)如今京营兵不满万，将官衰老，如哥舒翰名将，尚且支持不住，那一个是去得的？(正末唱)【满庭芳】你文武两班，空更些乌靴象简，金紫罗襕。内中没个英雄汉，扫荡尘寰。惯纵的个无徒禄山，没揣的撞过潼关，先败了哥舒翰。疑怪昨宵向晚，不见烽火报平安。(云)卿等有何计策，可退贼兵？(李林甫云)安禄山部下，蕃汉兵马四十余万，皆是以一当百，怎与他拒敌？莫若陛下幸蜀，以避其锋，待天下兵至，再作计较。(正末云)依卿所奏。便传旨，收拾六官嫔御，诸王百官，明日早起，幸蜀去来。(旦作悲科，云)妾身怎生是好也！(正末唱)【普天乐】恨无穷，愁无限。争奈仓卒之际，避不得蓦岭登山。銮驾迁，成都盼。更那堪氵产水西飞雁，一声声送上雕鞍。伤心故园，西风渭水，落日长安。(旦云)陛下，怎受的途路之苦？(正末云)寡人也没奈何哩！(唱)【啄木儿尾】端详了你上马娇，怎支吾蜀道难！替你愁那嵯峨峻岭连云栈，自来驱驰可惯，几程儿挨得过剑门关？(同下)第三折(外扮陈玄礼上，诗云)世受君恩统禁军，天颜喜怒得先闻。太平武备皆无用，谁料狂胡起战尘。某右龙武将军陈玄礼是也。昨因逆胡安禄山倡乱，潼关失守。昨日宰臣会议，大驾暂幸蜀川，以避其锋。今早飞报说，贼兵离京城不远。圣主令某统领禁军护驾，军马点就多时，专候大驾起行。(正末引旦及杨国忠、高力士并太子、扈驾郭子仪、李光弼上)(正末云)寡人眼不识人，致令狂胡作乱。事出急迫，只得西行避兵，好伤感人也呵！(唱)【双调】【新水令】五方旗招飐日边霞，冷清清半张銮驾。鞭倦鸟，镫慵踏，回首京华，一步步放不下。(带云)寡人深居九重，怎知闾阎贫苦也！(唱)【驻马听】隐隐天涯，剩水残山五六搭；萧萧林下，坏垣破屋两三家。秦川远树雾昏花，灞桥柳风潇洒。煞不如碧窗纱晨光闪烁鸳鸯瓦。(众扮父老上，云)圣上，乡里百姓叩头。(正末云)父老有何话说？(众云)官阙，陛下家居；陵寝，陛下祖墓，今舍此欲何之？(正末云)寡人不得已，暂避兵耳。(众云)陛下既不肯留，臣等愿率子弟，从殿下东破贼，取长安。若愉下与至尊皆入蜀，使中原百姓，谁为之主？(正末云)父老说的是。左右，宣我儿近前来者。(太子做见科)(正末云)众父老说，中原无主，留你东还，统兵杀贼。就令郭子仪、李光弼为元帅，后军分拨三千人，跟你回去，你听我说。(唱)【沉醉东风】父老每忠言听纳，教小储君专任征伐。你也合分取些社稷忧，怎肯教别人把江山霸？将这颗传国宝你行留下，(太子云)儿子只统兵杀贼，岂敢便登天位？(正末唱)剿除了贼徒，救了国家，更避甚称孤道寡？(太子云)既为国家重事，儿子领诏旨，率领郭子仪、李光弼回去也。(做辞驾科)(众军不行科)(正末唱)【庆东原】前军疾行动，因甚不进发？(众军呐喊科)一行人觑了皆惊怕。嗔忿忿停鞭立马，恶噷噷披袍贯甲，明飇飇掣剑离匣，齐臻臻雁行班排，密匝匝鱼鳞似亚。(陈玄礼云)众军士说，国有奸邪，以致乘舆播迁；君侧之祸不除，不能敛戢众志。(正末云)这是怎么说？(唱)【步步娇】寡人呵万里烟尘，你也合嗟讶，就势儿把吾当唬，国家又不曾亏你伴掐。因甚军心有争差？问卿咱，为甚不说半句儿知心话？(陈玄礼云)杨国忠专权误国，今又与吐蕃使者交通，似有反情，请诛之以谢天下。(正末唱)【沉醉东风】据着杨国忠合该万剐，斗的个禄山贼乱了中华。是非寡人股肱难弃舍，更兼与妃子骨肉相牵挂。断遣尽枉展污了五条刑法，把他剥了官职，贬做穷民，也是阵杀，允不允，陈玄礼将军鉴察！(众军怒喊科)(陈玄礼云)陛下，军心已变，臣不能禁止，如之奈何？(正末云)随你罢！(众杀杨国忠科)(正末唱)【雁儿落】数层枪，密匝匝，一声喊，山摧塌。原来是陈将军号令明，把杨国忠施行罢。(众军仗剑拥上科)(正末唱)【拨不断】语喧哗，闹交杂，六军不进屯戈甲。把个马嵬坡簇合沙，又待做甚么？唬的我战钦钦遍体寒毛乍。吃紧的军随印转，将令威严；兵权在手，主弱臣强。卿呵，则你道波，寡人是怕也那不怕！(云)杨国忠杀了，您众军不进，却为甚的？(陈玄礼云)国忠谋反，贵妃不宜供奉，愿陛下割恩正法。(正末唱)【搅筝琶】高力士，道与陈玄礼休没高下，岂可教妃子受刑罚？他见请受着皇后中宫，兼踏着寡人御榻。他又无罪过，颇贤达。须不似周褒姒举火取笑，纣妲己敲胫觑人。早间把他个哥哥坏了，总便有万千不是，看寡人也合饶过他，一地胡拿。(高力士云)贵妃诚无罪，然将士已杀国忠，贵妃在陛下左右，岂敢自安。愿陛下审思之，将士安，则陛下安矣。(正末唱)【风入松】止不过凤箫羯鼓间琵琶，忽剌剌板撒红牙。假若更添个六幺花十八，那些儿是败国亡家！可知道陈后主遭着杀伐，皆因唱《后庭花》。(旦云)妾死不足惜，但主上之恩，不曾报得，数年恩爱，教妾怎生割舍？(正末云)妃子，不济事了，六军心变，寡人自不能保。(唱)【胡十八】似恁地对咱，多应来变了卦。见俺留恋着他，龙泉三尺手中拿。便不将他刺将，也将他吓杀。更问甚陛下，大古是知重俺帝王家？(陈玄礼云)愿陛下早割恩正法。(旦云)陛下，怎生救妾身一救？(正末云)寡人怎生是好？(唱)【落梅风】眼儿前不甫能栽起合欢树，恨不得手掌里奇擎着解语花，尽今生翠鸾同跨。怎生般爱他看待他，怎下的教横拖在马嵬坡下！(陈玄礼云)禄山反逆，皆因杨氏兄妹；若不正法，以谢天下，祸变何时得消？望陛下乞与杨氏，使六军马踏其尸，方得凭信。(正末云)他如何受的？高力士，引妃子去佛堂中，令其自尽，然后教军士验看。(高力士云)有白练在此。(正末唱)【殿前欢】他是朵娇滴滴海棠花，怎做得闹荒荒亡国祸根芽？再不将曲弯弯远山眉儿画，乱松松白鬓堆鸦。怎下的碜磕马蹄儿脸上踏，则将细袅袅咽喉掐，早把条长挽挽素白练安排下。他那里一身受死，我痛煞煞独力难加。(高力士云)娘娘去罢，误了军行，(旦回望科，云)陛下好下的也！(正末云)卿休怨寡人！(唱)【沽美酒】没乱杀，怎救拔？没奈何，怎留他？把死限俄延了多半霎，生各支勒杀，陈玄礼闹交加。(高力士引旦下)(正末唱)【太平令】怎的教酩子里题名单骂，脑背后着武士金瓜。教几个鲁莽的宫娥监押，休将那软款的娘娘惊唬。你呀，见他，问咱，可怜见唐朝天下。(高力士持旦衣上，云)娘娘已赐死了，六军进来看视。(陈玄礼率众马践科)(正末做哭科，云)妃子，闪杀寡人也呵！(唱)【三煞】不想你马嵬坡下今朝化，没指望长生殿里当时话。【太清歌】恨无情卷地狂风刮，可怎生偏吹落我御苑名花！想他魂断天涯，作几缕儿彩霞。天那！一个汉明妃远把单于嫁，止不过泣西风泪湿胡笳。几曾见六军厮践踏，将一个尸首卧黄沙？(正末做拿汗巾哭科，云)妃子不知那里去了，止留下这个汗巾儿，好伤感人也！(唱)【二煞】谁收了锦缠联窄面吴绫袜，空感叹这泪斑斓拥项鲛绡帕。【川拨棹】痛怜他不能够水银灌玉匣，又没甚彩女监宫娃，拽布拖麻，奠洒浇茶。只索浅土儿权时葬下，又不及选山陵，将墓打。【鸳鸯煞】黄埃散漫悲风飒，碧云黯淡斜阳下。一程程水绿山青，一步步剑岭巴峡。唱道感叹情多，忄西惶泪洒，早得升遐，休休却是今生罢。这个不得已的官家，哭上逍遥玉骢马。(同下)第四折(高力士上，云)自家高力士是也。自幼供奉肉宫，蒙主上抬举，加为六宫提督太监。往年主上悦杨氏容貌，命某取入宫中，宠爱无比，封为贵妃，赐号太真。后来逆胡称兵，伪诛杨国忠为名，逼的主上幸蜀。行致中途，六军不进。右龙武将军陈玄礼奏过，杀了国忠，祸连贵妃。主上无可奈何，只得从之，缢死马嵬驿中。今日贼平无事，主上还国，太子做了皇帝。主上养老，退居西宫，昼夜只是想贵妃娘娘。今日教某挂起真容，朝夕哭奠。不免收拾停当，在此伺候咱。(正末上，云)寡人自幸蜀还京，太子破了逆贼，即了帝位。寡人退居西宫养老，每日只是思量妃子。教画工画了一轴真容供养着，每日相对，越着烦恼也呵！(做哭科，唱)【正宫】【端正好】自从幸西川还京兆，甚的是月夜花朝！这半年来白发添多少，怎打叠愁容貌！【幺篇】瘦岩岩不避群臣笑，玉仪儿将画轴高挑。荔枝花果香檀卓，目觑了伤怀抱。(做看真容科，唱)【滚绣球】险些把我气冲倒，身谩靠，把太真妃放声高叫。叫不应，雨泪濠咷。这待诏手段高，画的来没半星儿差错。虽然是快染能描，画不出沉香亭畔回鸾舞，花萼楼前上马娇，一段儿妖娆。【倘秀才】妃子呵，常记得千秋节华清宫宴乐，七夕会长生殿乞巧。誓愿学连理枝比翼鸟，谁想你乘彩凤返丹霄，命夭！(带云)寡人越看越添伤感，怎生是好！(唱)【呆骨朵】寡人有心待盖一座杨妃庙，争奈无权柄谢位辞朝。则俺这孤辰限难熬，更打着离恨天最高。在生时同衾枕，不能勾死后也同棺椁。谁承望马嵬坡尘土中，可惜把一朵海棠花零落了。(带云)一会儿身子困乏，且下这亭子去闲行一会咱。(唱)【白鹤子】那身离殿宇，信步下亭皋。见杨柳袅翠蓝丝，芙蓉拆胭脂萼。【幺】见芙蓉怀媚脸，遇杨柳忆纤腰。依旧的两般儿点缀上阳宫，他管一灵儿潇洒长安道。【幺】常记得碧梧桐阴下立，红牙箸手中敲。他笑整缕金衣，舞按霓裳乐。【幺】到如今翠盘中荒草满，芳树下暗香消。空对井梧阴，不见倾城貌。(做叹科，云)寡人也怕闲行，不如回去来。(唱)【倘秀才】本待闲散心追欢取乐，倒惹的感旧恨天荒地老。怏怏归来凤帏悄，甚法儿挨今宵？懊恼！(带云)回到这寝殿中，一弄儿助人愁也。(唱)【芙蓉花】淡氤氲篆烟袅，昏惨剌银灯照。玉漏迢迢，才是初更报。暗觑清霄，盼梦里他来到。却不道口是心苗，不住的频频叫。(带云)不觉一阵昏迷上来，寡人试睡些儿。(唱)【伴读书】一会家心焦懆，四壁厢秋虫闹。忽见掀帘西风恶，遥观满地阴云罩。俺这里披衣闷把帏屏靠，业眼难交。【笑和尚】原来是滴溜溜绕闲阶败叶飘，疏剌剌刷落叶被西风扫，忽鲁鲁风闪得银灯爆。厮琅琅鸣殿铎，扑簌簌动朱箔，吉丁当玉马儿向檐间闹。(做睡科，唱)【倘秀才】闷打颏和衣卧倒，软兀剌方才睡着。(旦上，云)妾身贵妃是也。今日殿中设宴，宫娥，请主上赴席咱。(正末唱)忽见青衣走来报，道太真妃将寡人邀，宴乐。(正末见旦科，云)妃子，你在那里来？(旦云)今日长生殿排宴，请主上赴席。(正末云)分付梨园子弟齐备着。(旦下)(正末做惊醒科，云)呀！元来是一梦。分明梦见妃子，却又不见了。(唱)【双鸳鸯】斜軃翠鸾翘，浑一似出浴的旧风标，映着云屏一半儿娇。好梦将成还惊觉，半襟情湿鲛绡。【蛮姑儿】懊恼，窨约。惊我来的又不是楼头过雁，砌下寒蛩，檐前玉马，架上金鸡；是兀那窗儿外梧桐上雨潇潇。一声声洒残叶，一点点滴寒梢，会把愁人定虐。【滚绣球】这雨呵，又不是救旱苗，润枯草，洒开花萼，谁望道秋雨如膏。向青翠条，碧玉梢，碎声儿必刂剥，增百十倍，歇和芭蕉。子管里珠连玉散飘千颗，平白地瀽瓮番盆下一宵，惹的人心焦。【叨叨令】一会价紧呵，似玉盘中万颗珍珠落；一会价响呵，似玳筵前几簇笙歌闹；一会价清呵，似翠岩头一派寒泉瀑；一会价猛呵，似绣旗下数面征鼙操。兀的不恼杀人也么哥！则被他诸般儿雨声相聒噪。【倘秀才】这雨一阵阵打梧桐叶凋，一点点滴人心碎了。枉着金井银床紧围绕，只好把泼枝叶做柴烧，锯倒。(带云)当初妃子舞翠盘时，在此树下，寡人与妃子盟誓时，亦对此树。今日梦境相寻，又被他惊觉了。(唱)【滚绣球】长生殿那一宵，转回廊，说誓约，不合对梧桐并肩斜靠，尽言词絮絮叨叨。沉香亭那一朝，按霓裳，舞六幺，红牙箸击成腔调，乱宫商闹闹炒炒。是兀那当时欢会栽排下，今日凄凉厮辏着，暗地量度。(高力士云)主上，这诸样草木，皆有雨声，岂独梧桐？(正末云)你那里知道，我说与你听者。(唱)【三煞】润蒙蒙杨柳雨，凄凄院宇侵帘幕。细丝丝梅子雨，装点江干满楼阁。杏花雨红湿阑干，梨花雨玉容寂寞。荷花雨翠盖翩翩，豆花雨绿叶潇条。都不似你惊魂破梦，助恨添愁，彻夜连宵。莫不是水仙弄娇，蘸杨柳洒风飘？【二煞】口床口床似喷泉瑞兽临双沼，刷刷似食叶春蚕散满箔。乱洒琼阶，水传宫漏，飞上雕檐，酒滴新槽。直下的更残漏断，枕冷衾寒，烛灭香消。可知道夏天不觉，把高凤麦来漂。【黄钟煞】顺西风低把纱窗哨，送寒气频将绣户敲。莫不是天故半人愁闷搅？前度铃声响栈道。似花奴羯鼓调，如伯牙《水仙操》。洗黄花润篱落，渍苍苔倒墙角。渲湖山漱石窍，浸枯荷溢池沼。沾残蝶粉渐消。，洒流萤焰不着。绿窗前促织叫，声相近雁影高。催邻砧处处捣，助新凉分外早。斟量来这一宵，雨和人紧厮熬。伴铜壶点点敲，雨更多泪不少。雨湿寒梢，泪染龙袍。不肯相饶。共隔着一树梧桐直滴到晓。题目安禄山反叛兵戈举陈玄礼拆散鸾凤侣正名杨贵妃晓日荔枝香唐明皇秋夜梧桐雨"},
{"poem_name": "病起", "poem_id": "lanhua_7523", "poem_class": "兰花", "poet_dynasty": "唐朝", "poet": "贾岛", "poem": "高丘归未得，空自责迟回。身事岂能遂，兰花又已开。病令新作少，雨阻故人来。灯下南华卷，袪愁当酒杯。"},
{"poem_name": "苏小小墓", "poem_id": "lanhua_215", "poem_class": "兰花", "poet_dynasty": "唐朝", "poet": "李贺", "poem": "幽兰露，如啼眼。无物结同心，烟花不堪剪。草如茵，松如盖。风为裳，水为佩。油壁车，夕相待。冷翠烛，劳光彩。西陵下，风吹雨。"},
{"poem_name": "和卢常侍寄华山郑隐者", "poem_id": "lanhua_13239", "poem_class": "兰花", "poet_dynasty": "唐朝", "poet": "张籍", "poem": "独住三峰下，年深学炼丹。一间松叶屋，数片石花冠。酒待山中饮，琴将洞口弹。开门移远竹，剪草出幽兰。荒壁通泉架，晴崖晒药坛。寄知骑省客，长向白云闲。"},
{"poem_name": "题沈伯隽所藏赵子昂墨兰", "poem_id": "lanhua_39612", "poem_class": "兰花", "poet_dynasty": "元朝", "poet": "方回", "poem": "今之墨兰，山谷之所谓兰也，一干一死。古之兰，根枝叶花皆香，一树而千万蕊。《离骚》曰纫秋兰以为佩，秋兰兮蘼芜。汉武曰兰有秀兮菊有芳。今八九月开，与菊同时。渊明诗曰幽兰生前庭，含薰待清风；清风脱然至，见别萧艾中。东坡诗曰幽兰如美人，不采羞自献；时闻风露香，蓬艾深不见。今之兰，十二月、正月开，若萧、若蓬、若艾，皆枯槁未芽，陶苏诗指屈子之兰耳。然山谷之兰，盛行近世，墨竹、墨梅之外，加以此品，古画谱亦所未有。随时之义一可赋，赵子多能善书二可赋，沈子嗜学好事三可赋。"},
{"poem_name": "国香·空谷幽人", "poem_id": "lanhua_24953", "poem_class": "兰花", "poet_dynasty": "宋朝", "poet": "张炎", "poem": "空谷幽人。曳冰簪雾带，古色生春。结根未同萧艾，独抱孤贞。自分生涯淡薄，隐蓬蒿、甘老山林。风烟伴憔悴，冷落吴宫，草暗花深。霁痕消蕙雪，向崖阴饮露，应是知心。所思何处，愁满楚水湘云。肯信遗芳千古，尚依依、泽畔行吟。香痕已成梦，短操谁弹，月冷瑶琴。"},
{"poem_name": "洛妃怨·拾翠当年延伫", "poem_id": "lanhua_24060", "poem_class": "兰花", "poet_dynasty": "宋朝", "poet": "朱敦儒", "poem": "拾翠当年延伫。解佩感君诚素。微步过南冈。献明珰。襟上泪难再会。惆怅幽兰心事。心事永难忘。寄君王。"},
{"poem_name": "治圃杂书二十首·真山焉用假", "poem_id": "lanhua_38299", "poem_class": "兰花", "poet_dynasty": "元朝", "poet": "方回", "poem": "真山焉用假，山假意还真。巨石起奇士，幽兰延故人。云生如望岳，地僻不争春。图画传京洛，应多欲问津。"},
{"poem_name": "眼儿媚·青锦成帷瑞香浓", "poem_id": "lanhua_24009", "poem_class": "兰花", "poet_dynasty": "宋朝", "poet": "朱敦儒", "poem": "青锦成帷瑞香浓。雅称小帘栊。主人好事，金杯留客，共倚春风。不知因甚来尘世，香似旧曾逢。江梅退步，幽兰偷眼，回避芳丛。"},
{"poem_name": "荆州作二首", "poem_id": "lanhua_11287", "poem_class": "兰花", "poet_dynasty": "唐朝", "poet": "张九龄", "poem": "先达志其大，求意不约文。士伸在知己，已况仕于君。微诚夙所尚，细故不足云。时来忽易失，事往良难分。顾念凡近姿，焉欲殊常勋。亦以行则是，岂必素有闻。千虑且犹失，万绪何其纷。进士苟非党，免相安得群。众口金可铄，孤心丝共棼。意忠仗朋信，语勇同败军。古剑徒有气，幽兰只自薰。高秩向所忝，于义如浮云。千载一遭遇，往贤所至难。问余奚为者，无阶忽上抟。明圣不世出，翼亮非苟安。崇高自有配，孤陋何足干。遇恩一时来，窃位三岁寒。谁谓诚不尽，知穷力亦殚。虽至负乘寇，初无挟术钻。浩荡出江湖，翻覆如波澜。心伤不材树，自念独飞翰。徇义在匹夫，报恩犹一餐。况乃山海泽，效无毫发端。内讼已惭沮，积毁今摧残。胡为复惕息，伤鸟畏虚弹。"},
{"poem_name": "送新安少府", "poem_id": "lanhua_22256", "poem_class": "兰花", "poet_dynasty": "唐朝", "poet": "李频", "poem": "南浮虽六月，风水已秋凉。日乱看江树，身飞逐楚樯。后期谁可定，临别语空长。远宦须清苦，幽兰贵独芳。"},
{"poem_name": "山中怀刘修", "poem_id": "lanhua_36424", "poem_class": "兰花", "poet_dynasty": "唐朝", "poet": "鲍溶", "poem": "松老秋意孤，夜凉吟风水。山人在远道，相忆中夜起。春光如不至，幽兰含香死。响象离鹤情，念来一相似。月斜掩扉卧，又在梦魂里。"},
{"poem_name": "明上人画兰图", "poem_id": "lanhua_184862", "poem_class": "兰花", "poet_dynasty": "元朝", "poet": "王冕", "poem": "吴兴二赵俱已矣，雪窗因以专其美。不须百亩树芳菲，霜毫扫动光风起。大花哆唇如笑人，小花敛媚如羞春。翠影飘飘舞轻浪，正色不染湘江尘。湘江雨冷暮烟寂，欲问三闾杳无迹。忾慷不忍读离骚，目极飞云楚天碧。"},
{"poem_name": "兰溪（在蕲州西）", "poem_id": "lanhua_3029", "poem_class": "兰花", "poet_dynasty": "唐朝", "poet": "杜牧", "poem": "兰溪春尽碧泱泱，映水兰花雨发香。楚国大夫憔悴日，应寻此路去潇湘。"},
{"poem_name": "冉冉孤生竹", "poem_id": "lanhua_2434", "poem_class": "兰花", "poet_dynasty": "汉朝", "poem": "冉冉孤生竹，结根泰山阿。与君为新婚，兔丝附女萝。兔丝生有时，夫妇会有宜。千里远结婚，悠悠隔山陂。思君令人老，轩车来何迟！伤彼蕙兰花，含英扬光辉；过时而不采，将随秋草萎。君亮执高节，贱妾亦何为？"},
{"poem_name": "琴曲歌辞·猗兰操", "poem_id": "lanhua_10566", "poem_class": "兰花", "poet_dynasty": "唐朝", "poet": "韩愈", "poem": "兰之猗猗，扬扬其香。不采而佩，于兰何伤。今天之旋，其曷为然。我行四方，以日以年。雪霜贸贸，荠麦之茂。子如不伤，我不尔觏。荠麦之茂，荠麦之有。君子之伤，君子之守。"},
{"poem_name": "送李虞仲秀才归东都，因寄元李二友", "poem_id": "lanhua_32864", "poem_class": "兰花", "poet_dynasty": "唐朝", "poet": "杨巨源", "poem": "高翼闲未倦，孤云旷无期。晴霞海西畔，秋草燕南时。邺中多上才，耿耿丹霄姿。顾我于逆旅，与君发光仪。同将儒者方，获忝携人知。幽兰与芳佩，寒玉锵美词。旧友在伊洛，鸣蝉思山陂。到来再春风，梦尽双琼枝。素业且无负，青冥殊未迟。南桥天气好，脉脉一相思。"},
{"poem_name": "喜雪", "poem_id": "lanhua_32424", "poem_class": "兰花", "poet_dynasty": "唐朝", "poet": "李世民", "poem": "碧昏朝合雾，丹卷暝韬霞。结叶繁云色，凝琼遍雪华。光楼皎若粉，映幕集疑沙。泛柳飞飞絮，妆梅片片花。照璧台圆月，飘珠箔穿露。瑶洁短长阶，玉丛高下树。映桐珪累白，萦峰莲抱素。断续气将沉，徘徊岁云暮。怀珍愧隐德，表瑞伫丰年。蕊间飞禁苑，鹤处舞伊川。傥咏幽兰曲，同欢黄竹篇。"},
{"poem_name": "古风其五十二·青春流惊湍", "poem_id": "lanhua_1073", "poem_class": "兰花", "poet_dynasty": "唐朝", "poet": "李白", "poem": "青春流惊湍，朱明骤回薄。不忍看秋蓬，飘扬竟何托。光风灭兰蕙，白露洒葵藿。美人不我期，草木日零落。"},
{"poem_name": "西亭", "poem_id": "lanhua_16813", "poem_class": "兰花", "poet_dynasty": "唐朝", "poet": "韦应物", "poem": "亭宇丽朝景，帘牖散暄风。小山初构石，珍树正然红。弱藤已扶树，幽兰欲成丛。芳心幸如此，佳人时不同。"},
{"poem_name": "赠崔融二十韵", "poem_id": "lanhua_17347", "poem_class": "兰花", "poet_dynasty": "唐朝", "poet": "杜审言", "poem": "十年俱薄宦，万里各他方。云天断书札，风土异炎凉。太息幽兰紫，劳歌奇树黄。日疑怀叔度，夜似忆真长。北使从江表，东归在洛阳。相逢慰畴昔，相对叙存亡。草深穷巷毁，竹尽故园荒。雅节君弥固，衰颜余自伤。人事盈虚改，交游宠辱妨。雀罗争去翟，鹤氅竞寻王。思极欢娱至，朋情讵可忘。琴樽横宴席，岩谷卧词场。连骑追佳赏，城中及路傍。三川宿雨霁，四月晚花芳。复此开悬榻，宁唯入后堂。兴酣鸲鹆舞，言洽凤凰翔。高选俄迁职，严程已饬装。抚躬衔道义，携手恋辉光。玉振先推美，金铭旧所防。忽嗟离别易，行役共时康。"},
{"poem_name": "荷叶杯·弱柳好花尽拆", "poem_id": "lanhua_4010", "poem_class": "兰花", "poet_dynasty": "五代", "poet": "顾敻", "poem": "弱柳好花尽拆，晴陌。陌上少年郎，满身兰麝扑人香。狂么狂，狂么狂？"},
{"poem_name": "北山", "poem_id": "lanhua_33982", "poem_class": "兰花", "poet_dynasty": "唐朝", "poet": "王绩", "poem": "旧知山里绝氛埃，登高日暮心悠哉。子平一去何时返，仲叔长游遂不来。幽兰独夜清琴曲，桂树凌云浊酒杯。槁项同枯木，丹心等死灰。"},
{"poem_name": "浣溪沙·依旧琅玕不染尘", "poem_id": "lanhua_16661", "poem_class": "兰花", "poet_dynasty": "宋朝", "poet": "李之仪", "poem": "依旧琅玕不染尘。霜风吹断笑时春。一簪华发为谁新。白雪幽兰犹有韵，鹊桥星渚可无人。金莲移处任尘昏。"},
{"poem_name": "古意九首", "poem_id": "lanhua_28928", "poem_class": "兰花", "poet_dynasty": "唐朝", "poet": "贯休", "poem": "一雨火云尽，闭门心冥冥。兰花与芙蓉，满院同芳馨。佳人天一涯，好鸟何嘤嘤。我有双白璧，不羡于虞卿。我有径寸珠，别是天地精。玩之室生白，潇洒身安轻。只应天上人，见我双眼明。阳乌烁万物，草木怀春恩。茫茫尘土飞，培壅名利根。我本是蓑笠，幼知天子尊。学为毛氏诗，亦多直致言。不慕需臑类，附势同崩奔。唯寻桃李蹊，去去长者门。美人如游龙，被服金鸳鸯。手把古刀尺，在彼白玉堂。文章深掣曳，珂珮鸣丁当。好风吹桃花，片片落银床。何妨学羽翰，远逐朱鸟翔。乾坤有清气，散入诗人脾。圣贤遗清风，不在恶木枝。千人万人中，一人两人知。忆在东溪日，花开叶落时。几拟以黄金，铸作钟子期。莫轻白云白，不与风雨会。莫见守羊儿，或是初平辈。人生非日月，光辉岂常在。一荣与一辱，古今常相对。君不见于公门，子孙好冠盖。古交如真金，百炼色不回。今交如暴流，倏忽生尘埃。我愿君子气，散为青松栽。我恐荆棘花，只为小人开。伤心复伤心，吟上高高台。常思谢康乐，文章有神力。是何清风清，凛然似相识。一种为顽嚚，得作翻经石。一种为枯槁，得作登山屐。永嘉为郡后，山水添鲜碧。何当学羽翰，一去观遗迹。常思李太白，仙笔驱造化。玄宗致之七宝床，虎殿龙楼无不可。一朝力士脱靴后，玉上青蝇生一个。紫皇殿前五色麟，忽然掣断黄金锁。五湖大浪如银山，满船载酒挝鼓过。贺老成异物，颠狂谁敢和。宁知江边坟，不是犹醉卧。忆在山中时，丹桂花葳蕤。红泉浸瑶草，白日生华滋。箬屋开地炉，翠墙挂藤衣。看经竹窗边，白猿三两枝。东峰有老人，眼碧头骨奇。种薤煮白石，旨趣如婴儿。月上来打门，月落方始归。授我微妙诀，恬澹无所为。别来六七年，只恐白日飞。"},
{"poem_name": "闲斋示一二道者", "poem_id": "lanhua_33802", "poem_class": "兰花", "poet_dynasty": "唐朝", "poet": "羊士谔", "poem": "幽兰谁复奏，闲匣以端忧。知止惭先觉，归欤想故侯。山蝉铃阁晚，江雨麦田秋。唯有空门学，相期老一丘。"},
{"poem_name": "寒夜独坐游子多怀简知己", "poem_id": "lanhua_10941", "poem_class": "兰花", "poet_dynasty": "唐朝", "poet": "骆宾王", "poem": "故乡眇千里，离忧积万端。鹑服长悲碎，蜗庐未卜安。富钩徒有想，贫铗为谁弹。柳秋风叶脆，荷晓露文团。晚金丛岸菊，馀佩下幽兰。伐木伤心易，维桑归去难。独有孤明月，时照客庭寒。"},
{"poem_name": "中秋约子温兄子山弟小酌一展寿庆两大字赋长", "poem_id": "zhongqiujie_36870", "poem_class": "中秋节", "poet_dynasty": "宋朝", "poet": "钱时", "poem": "前年齐山得寿字，体势端方嵩岳峙。今年包帚书庆图，更觉龙骧而虎踞。今我幸为尧舜民，贤者送似生精神。寿匪自天实由我，庆果何物宁缘人。西风缥缈中秋节，满院岩花香正冽。团圞兄弟小持觞，二字一展相娱悦。安得突兀起高堂，名以寿庆当中央。吾三人者和且康，年年此日岩花香。"},
{"poem_name": "天竺寺八月十五日夜桂子", "poem_id": "zhongqiujie_2742", "poem_class": "中秋节", "poet_dynasty": "唐朝", "poet": "皮日休", "poem": "玉颗珊珊下月轮，殿前拾得露华新。至今不会天中事，应是嫦娥掷与人。"},
{"poem_name": "祭退之", "poem_id": "zhongqiujie_13045", "poem_class": "中秋节", "poet_dynasty": "唐朝", "poet": "张籍", "poem": "呜呼吏部公，其道诚巍昂。生为大贤姿，天使光我唐。德义动鬼神，鉴用不可详。独得雄直气，发为古文章。学无不该贯，吏治得其方。三次论诤退，其志亦刚强。再使平山东，不言所谋臧。荐待皆寒羸，但取其才良。亲朋有孤稚，婚姻有办营。如彼天有斗，人可为信常。如彼岁有春，物宜得华昌。哀哉未申施，中年遽殂丧。朝野良共哀，矧于知旧肠。籍在江湖间，独以道自将。学诗为众体，久乃溢笈囊。略无相知人，黯如雾中行。北游偶逢公，盛语相称明。名因天下闻，传者入歌声。公领试士司，首荐到上京。一来遂登科，不见苦贡场。观我性朴直，乃言及平生。由兹类朋党，骨肉无以当。坐令其子拜，常呼幼时名。追招不隔日，继践公之堂。出则连辔驰，寝则对榻床。搜穷古今书，事事相酌量。有花必同寻，有月必同望。为文先见草，酿熟偕共觞。新果及异鲑，无不相待尝。到今三十年，曾不少异更。公文为时师，我亦有微声。而后之学者，或号为韩张。我官麟台中，公为大司成。念此委末秩，不能力自扬。特状为博士，始获升朝行。未几享其资，遂忝南宫郎。是事赖拯扶，如屋有栋梁。去夏公请告，养疾城南庄。籍时官休罢，两月同游翔。黄子陂岸曲，地旷气色清。新池四平涨，中有蒲荇香。北台临稻畴，茂柳多阴凉。板亭坐垂钓，烦苦稍已平。共爱池上佳，联句舒遐情。偶有贾秀才，来兹亦同并。移船入南溪，东西纵篙撑。划波激船舷，前后飞鸥鶬.回入潭濑下，网截鲤与鲂。踏沙掇水蔬，树下烝新粳。日来相与嬉，不知暑日长。柴翁携童儿，聚观于岸傍。月中登高滩，星汉交垂芒。钓车掷长线，有获齐欢惊。夜阑乘马归，衣上草露光。公为游谿诗，唱咏多慨慷。自期此可老，结社于其乡。籍受新官诏，拜恩当入城。公因同归还，居处隔一坊。中秋十六夜，魄圆天差晴。公既相邀留，坐语于阶楹。乃出二侍女，合弹琵琶筝。临风听繁丝，忽遽闻再更。顾我数来过，是夜凉难忘。公疾浸日加，孺人视药汤。来候不得宿，出门每回遑。自是将重危，车马候纵横。门仆皆逆遣，独我到寝房。公有旷达识，生死为一纲。及当临终晨，意色亦不荒。赠我珍重言，傲然委衾裳。公比欲为书，遗约有修章。令我署其末，以为后事程。家人号于前，其书不果成。子符奉其言，甚于亲使令。鲁论未讫注，手迹今微茫。新亭成未登，闭在庄西厢。书札与诗文，重叠我笥盈。顷息万事尽，肠情多摧伤。旧茔盟津北，野窆动鼓钲。柳车一出门，终天无回箱。籍贫无赠赀，曷用申哀诚。衣器陈下帐，醪饵奠堂皇。明灵庶鉴知，仿佛斯来飨。"},
{"poem_name": "再题通政院王荣之八月杏花·种传董奉术韩湘", "poem_id": "zhongqiujie_40893", "poem_class": "中秋节", "poet_dynasty": "元朝", "poet": "方回", "poem": "种传董奉术韩湘，顷刻能开锦绣香。好画团圆明月夜，中秋天色变春光。"},
{"poem_name": "唁菊", "poem_id": "zhongqiujie_43324", "poem_class": "中秋节", "poet_dynasty": "宋朝", "poet": "张嵲", "poem": "中秋是处已扬芳，篱下朝来欲破黄。赖得雨荒兼早没，却能应候作重阳。"},
{"poem_name": "中秋登楼望月", "poem_id": "zhongqiujie_28293", "poem_class": "中秋节", "poet_dynasty": "宋朝", "poet": "米芾", "poem": "目穷淮海满如银，万道虹光育蚌珍。天上若无修月户，桂枝撑损向西轮。"},
{"poem_name": "落花落", "poem_id": "hua_6934", "poem_class": "花", "poet_dynasty": "唐朝", "poet": "王勃", "poem": "落花落，落花纷漠漠。绿叶青跗映丹萼，与君裴回上金阁。影拂妆阶玳瑁筵，香飘舞馆茱萸幕。落花飞，燎乱入中帷。落花春正满，春人归不归。落花度，氛氲绕高树。落花春已繁，春人春不顾。绮阁青台静且闲，罗袂红巾复往还。盛年不再得，高枝难重攀。试复旦游落花里，暮宿落花间。与君落花院，台上起双鬟。"},
{"poem_name": "谢新恩·秦楼不见吹箫女", "poem_id": "hua_2547", "poem_class": "花", "poet_dynasty": "五代", "poet": "李煜", "poem": "秦楼不见吹箫女，空馀上苑风光。粉英含蕊自低昂，东风恼我，才发一衿香。琼窗梦醒留残月，当年得恨何长。碧阑干外映垂杨，暂时想见，如梦懒思量。"},
{"poem_name": "江行无题一百首", "poem_id": "changjiang_18215", "poem_class": "长江", "poet_dynasty": "唐朝", "poet": "钱起", "poem": "倾酒向涟漪，乘流东去时。寸心同尺璧，投此报冯夷。江曲全萦楚，云飞半自秦。岘山回首望，如别故关人。浦烟函夜色，冷日转秋旻.自有沈碑石，清光不照人。楚岸云空合，楚城人不来。只今谁善舞，莫恨发阳台。行背青山郭，吟当白露秋。风流无屈宋，空咏古荆州。晚来渔父喜，罾重欲收迟。恐有长江使，金钱愿赎龟。去指龙沙路，徒悬象阙心。夜凉无远梦，不为偶闻砧。霁云疏有叶，雨浪细无花。隐放扁舟去，江天自有涯。好日当秋半，层波动旅肠。已行千里外，谁与共秋光。润色非东里，官曹更建章。宦游难自定，来唤棹船郎。夜江清未晓，徒惜月光沉。不是因行乐，堪伤老大心。翳日多乔木，维舟取束薪。静听江叟语，俱是厌兵人。箭漏日初短，汀烟草未衰。雨馀虽更绿，不是采蘋时。山雨夜来涨，喜鱼跳满江。岸沙平欲尽，垂蓼入船窗。渚边新雁下，舟上独凄凉。俱是南来客，怜君缀一行。牵路沿江狭，沙崩岸不平。尽知行处险，谁肯载时轻。云密连江暗，风斜著物鸣。一杯真战将，笑尔作愁兵。柳拂斜开路，篱边数户村。可能还有意，不掩向江门。不识桓公渴，徒吟子美诗。江清唯独看，心外更谁知。憔悴异灵均，非谗作逐臣。如逢渔父问，未是独醒人。水涵秋色静，云带夕阳高。诗癖非吾病，何妨吮短毫。登舟非古岸，还似阻西陵。箕伯无多少，回头讵不能。帆翅初张处，云鹏怒翼同。莫愁千里路，自有到来风。秋云久无雨，江燕社犹飞。却笑舟中客，今年未得归。佳节虽逢菊，浮生正似萍。故山何处望，荒岸小长亭。行到楚江岸，苍茫人正迷。只知秦塞远，格磔鹧鸪啼。月下江流静，村荒人语稀。鹭鸶虽有伴，仍共影双飞。斗转月未落，舟行夜已深。有村知不远，风便数声砧。棹惊沙鸟迅，飞溅夕阳波。不顾鱼多处，应防一目罗。渐觉江天远，难逢故国书。可能无往事，空食鼎中鱼。岸草连荒色，村声乐稔年。晚晴初获稻，闲却采莲船。滩浅争游鹭，江清易见鱼。怪来吟未足，秋物欠红蕖。蛩响依莎草，萤飞透水烟。夜凉谁咏史，空泊运租船。睡稳叶舟轻，风微浪不惊。任君芦苇岸，终夜动秋声。自念平生意，曾期一郡符。岂知因谪宦，斑鬓入江湖。烟渚复烟渚，画屏休画屏。引愁天末去，数点暮山青。水天凉夜月，不是惜清光。好物随人秘，秦淮忆建康。古来多思客，摇落恨江潭。今日秋风至，萧疏独沔南。映竹疑村好，穿芦觉渚幽。渐安无旷土，姜芋当农收。秋风动客心，寂寂不成吟。飞上危樯立，啼乌报好音。见底高秋水，开怀万里天。旅吟还有伴，沙柳数枝蝉。九日自佳节，扁舟无一杯。曹园旧尊酒，戏马忆高台。兵火有馀烬，贫村才数家。无人争晓渡，残月下寒沙。渚禽菱芡足，不向稻粱争。静宿凉湾月，应无失侣声。轻云未护霜，树杪橘初黄。信是知名物，微风过水香。渺渺望天涯，清涟浸赤霞。难逢星汉使，乌鹊日乘槎。土旷深耕少，江平远钓多。生平皆弃本，金革竟如何。海月非常物，等闲不可寻。披沙应有地，浅处定无金。风晚冷飕飕，芦花已白头。旧来红叶寺，堪忆玉京秋。风好来无阵，云闲去有踪。钓歌无远近，应喜罢艨艟。吴疆连楚甸，楚俗异吴乡。漫把尊中物，无人啄蟹筐。岸绿野烟远，江红斜照微。撑开小渔艇，应到月明归。雨馀江始涨，漾漾见流薪。曾叹河中木，斯言忆古人。叶舟维夏口，烟野独行时。不见头陀寺，空怀幼妇碑。晚泊武昌岸，津亭疏柳风。数株曾手植，好事忆陶公。坠露晓犹浓，秋花不易逢。涉江虽已晚，高树搴芙蓉。舟航依浦定，星斗满江寒。若比阴霾日，何妨夜未阑。近戍离金落，孤岑望火门。唯将知命意，潇洒向乾坤。丛菊生堤上，此花长后时。有人还采掇，何必在春期。夕景残霞落，秋寒细雨晴。短缨何用濯，舟在月中行。堤坏漏江水，地坳成野塘。晚荷人不折，留取作秋香。左宦终何路，摅怀亦自宽。襞笺嘲白鹭，无意喻枭鸾。楼空人不归，云似去时衣。黄鹤无心下，长应笑令威。白帝朝惊浪，浔阳暮映云。等闲生险易，世路只如君。橹慢开轻浪，帆虚带白云。客船虽狭小，容得庾将军。风雨正甘寝，云霓忽晚晴。放歌虽自遣，一岁又峥嵘。静看秋江水，风微浪渐平。人间驰竞处，尘土自波成。风劲帆方疾，风回棹却迟。较量人世事，不校一毫厘。咫尺愁风雨，匡庐不可登。只疑云雾窟，犹有六朝僧。幽思正迟迟，沙边濯弄时。自怜非博物，犹未识凫葵。曾有烟波客，能歌西塞山。落帆唯待月，一钓紫菱湾。千顷水纹细，一拳岚影孤。君山寒树绿，曾过洞庭湖。光阔重湖水，低斜远雁行。未曾无兴咏，多谢沈东阳。晚菊绕江垒，忽如开古屏。莫言时节过，白日有馀馨。秋寒鹰隼健，逐雀下云空。知是江湖阔，无心击塞鸿。日落长亭晚，山门步障青。可怜无酒分，处处有旗亭。江草何多思，冬青尚满洲。谁能惊鵩鸟，作赋为沙鸥。远岸无行树，经霜有半红。停船搜好句，题叶赠江枫。身世比行舟，无风亦暂休。敢言终破浪，唯愿稳乘流。数亩苍苔石，烟濛鹤卵洲。定因词客遇，名字始风流。兴闲停桂楫，路好过松门。不负佳山水，还开酒一尊。幽怀念烟水，长恨隔龙沙。今日滕王阁，分明见落霞。短楫休敲桂，孤根自驻萍。自怜非剑气，空向斗牛星。江流何渺渺，怀古独依依。渔父非贤者，芦中但有矶。高浪如银屋，江风一发时。笔端降太白，才大语终奇。细竹渔家路，晴阳看结缯。喜来邀客坐，分与折腰菱。幸有烟波兴，宁辞笔砚劳。缘情无怨刺，却似反离骚。平湖五百里，江水想通波。不奈扁舟去，其如决计何。数峰云断处，去岸映高山。身到韦江日，犹应未得闲。一湾斜照水，三版顺风船。未敢相邀约，劳生只自怜。江雨正霏微，江村晚渡稀。何曾妨钓艇，更待得鱼归。沙上独行时，高吟到楚词。难将垂岸蓼，盈把当江蓠。新野旧楼名，浔阳胜赏情。照人长一色，江月共凄清。愿饮西江水，那吟北渚愁。莫教留滞迹，远比蔡昭侯。湖口分江水，东流独有情。当时好风物，谁伴谢宣城。浔阳江畔菊，应似古来秋。为问幽栖客，吟时得酒不。高峰有佳号，千尺倚寒松。若使炉烟在，犹应为上公。万木已清霜，江边村事忙。故溪黄稻熟，一夜梦中香。楚水苦萦回，征帆落又开。可缘非直路，却有好风来。远谪岁时晏，暮江风雨寒。仍愁系舟处，惊梦近长滩。"},
{"poem_name": "陪留守余处恭、总领钱进思、提刑傅景仁游清·万里长江天上来", "poem_id": "changjiang_68450", "poem_class": "长江", "poet_dynasty": "宋朝", "poet": "杨万里", "poem": "万里长江天上来，石头却欲打江回。青山外面周如削，紫府中间划洞开。苏峻战场今草树，仲谋庙貌古尘埃。多情白鹭洲前水，月落潮生声自哀。"},
{"poem_name": "南海石门戍怀古", "poem_id": "changjiang_15366", "poem_class": "长江", "poet_dynasty": "唐朝", "poet": "陈陶", "poem": "汉家征百越，落地丧貔貅。大野朱旗没，长江赤血流。鬼神寻覆族，宫庙变荒丘。唯有朝台月，千年照戍楼。"},
{"poem_name": "乘舟阻风·泽国天低星斗泽", "poem_id": "changjiang_43072", "poem_class": "长江", "poet_dynasty": "宋朝", "poet": "张嵲", "poem": "泽国天低星斗泽，疾风吹波作山立。岸头草木皆震动，鸡犬鸣吠纷相及。通宵万窍无停声，平明更作春涛惊。青天东下日杲杲，风伯盛怒何当平。人言航河只一苇，咫尺犹须论万里。乃知世事不可期，指点舟人转船尾。常悲无梁越长川，我今操舟翻百难。平生所遇半如许，岂独此事堪长叹。吁嗟屏翳真可鄙，岁岁祠官费秩礼。我闻敌骑南渡年，万里长江波不起。"},
{"poem_name": "送张侍御秘书江左觐省", "poem_id": "changjiang_17145", "poem_class": "长江", "poet_dynasty": "唐朝", "poet": "韦应物", "poem": "莫叹都门路，归无驷马车。绣衣犹在箧，芸阁已观书。沃野收红稻，长江钓白鱼。晨餐亦可荐，名利欲何如。"},
{"poem_name": "甘州·乎绝顶", "poem_id": "changjiang_25058", "poem_class": "长江", "poet_dynasty": "宋朝", "poet": "张炎", "poem": "乎绝顶，旧有浮远堂，今废。俯长江、不占洞庭波，山拔地形高。对扶疏古木，浮图倒影，势压雄涛。门掩翠微僧院，应有月明敲。物换堂安在，断碣闲抛。不识庐山真面，是谁将此屋，突兀林坳。上层台回首，万境入诗豪。响天心、数声长啸，任清风、吹顶发萧骚。凭阑久，青琴何处，独立琼瑶。"},
{"poem_name": "水调歌头·游泳", "poem_id": "changjiang_1273", "poem_class": "长江", "poet_dynasty": "近现代", "poet": "毛泽东", "poem": "才饮长沙水，又食武昌鱼。万里长江横渡，极目楚天舒。不管风吹浪打，胜似闲庭信步，今日得宽馀。子在川上曰：逝者如斯夫！风樯动，龟蛇静，起宏图。一桥飞架南北，天堑变通途。更立西江石壁，截断巫山云雨，高峡出平湖。神女应无恙，当惊世界殊。"},
{"poem_name": "寄题罗浮别业", "poem_id": "changjiang_33921", "poem_class": "长江", "poet_dynasty": "唐朝", "poet": "高骈", "poem": "不将真性染埃尘，为有烟霞伴此身。带日长江好归信，博罗山下碧桃春。"},
{"poem_name": "题于越亭", "poem_id": "zhongqiujie_21904", "poem_class": "中秋节", "poet_dynasty": "唐朝", "poet": "张祜", "poem": "扁舟亭下驻烟波，十五年游重此过。洲觜露沙人渡浅，树稍藏竹鸟啼多。山衔落照欹红盖，水蹙斜文卷绿罗。肠断中秋正圆月，夜来谁唱异乡歌。"},
{"poem_name": "和友人新居园上", "poem_id": "zhongqiujie_30394", "poem_class": "中秋节", "poet_dynasty": "唐朝", "poet": "姚合", "poem": "新居多野思，不似在京城。墙上云相压，庭前竹乱生。寻师望药力，依谱上琴声。好是中秋夜，无尘有月明。"},
{"poem_name": "中秋扶病对月", "poem_id": "zhongqiujie_41617", "poem_class": "中秋节", "poet_dynasty": "宋朝", "poet": "苏泂", "poem": "久病头如石，中秋月似盆。起瞻惟一色，归卧只空村。信有鄜州见，曾同秘省论。微吟到河汉，桂树忽飞翻。"},
{"poem_name": "咏月·既雨中秋望", "poem_id": "zhongqiujie_41604", "poem_class": "中秋节", "poet_dynasty": "宋朝", "poet": "苏泂", "poem": "既雨中秋望，纖毫桂影分。魄高疑压雾，香动欲冲云。稍窘痴蟾窟，全惊睡鹊群。孤清苦个畔，玉笛片时闻。"},
{"poem_name": "秋夜僧舍闻猿", "poem_id": "zhongqiujie_19876", "poem_class": "中秋节", "poet_dynasty": "唐朝", "poet": "崔涂", "poem": "哀猿听未休，禅景夜方幽。暂得同僧静，那能免客愁。影摇云外树，声褭月中秋。曾向巴江宿，当时泪亦流。"},
{"poem_name": "八月十五夜月二首", "poem_id": "zhongqiujie_5616", "poem_class": "中秋节", "poet_dynasty": "唐朝", "poet": "杜甫", "poem": "满月飞明镜，归心折大刀。转蓬行地远，攀桂仰天高。水路疑霜雪，林栖见羽毛。此时瞻白兔，直欲数秋毫。稍下巫山峡，犹衔白帝城。气沈全浦暗，轮仄半楼明。刁斗皆催晓，蟾蜍且自倾。张弓倚残魄，不独汉家营。"},
{"poem_name": "水调歌头·颢气遍寰宇", "poem_id": "zhongqiujie_28012", "poem_class": "中秋节", "poet_dynasty": "宋朝", "poet": "王之道", "poem": "颢气遍寰宇，风露逼衣裘。中秋昨夜，明月千里满西楼。人道当年今日，海上骑鲸仙客，乘兴下瀛州。雅志在扶世，来佐紫宸游。庙堂上，须早计，要嘉谋。牙床锦帐，三岁江北叹淹留。好在蟹螯如臂，判取兵厨百斛，与客醉瑶舟。待得蟠桃熟，相约访浮丘。"},
{"poem_name": "水调歌头·徐州中秋", "poem_id": "zhongqiujie_13383", "poem_class": "中秋节", "poet_dynasty": "宋朝", "poet": "苏辙", "poem": "离别一何久，七度过中秋。去年东武今夕，明月不胜愁。岂意彭城山下，同泛清河古汴，船上载凉州。鼓吹助清赏，鸿雁起汀洲。坐中客，翠羽帔，紫绮裘。素娥无赖，西去曾不为人留。今夜清尊对客，明夜孤帆水驿，依旧照离忧。但恐同王粲，相对永登楼。"},
{"poem_name": "水调歌头·过了中秋後", "poem_id": "zhongqiujie_49399", "poem_class": "中秋节", "poet_dynasty": "宋朝", "poet": "吴潜", "poem": "过了中秋后，今夜月方佳。看来前夜圆满，才自阙些些。扫尽乌云黑雾，放出青霄碧落，恰似我情怀。把酒自斟酌，脱略到形骸。问渠侬，分玉镜，断金钗。少年心事，不知容易鬓边华。千古天同此月，千古人同此兴，不是旋安排。安得高飞去，长以月为家。"},
{"poem_name": "中秋", "poem_id": "zhongqiujie_41343", "poem_class": "中秋节", "poet_dynasty": "宋朝", "poet": "苏泂", "poem": "亲朋关河阔，一岁几合并。回思十载我，大半短长亭。我发日已白，我心日以惊。尚喜淡泊资，于世少经营。五日过三县，山川知我情。吟诗自娱悦，俗子徒我评。忆我会心友，与我同死生。取我尘化衣，濯我沧浪清。我归已数日，我友各有行。百川我友朋，五岳我弟兄。我酒难独饮，我怀谁与倾。今夕我中秋，我自看月明。"},
{"poem_name": "木兰花慢·可怜今夕月", "poem_id": "zhongqiujie_1495", "poem_class": "中秋节", "poet_dynasty": "宋朝", "poet": "辛弃疾", "poem": "中秋饮酒将，客谓前人诗词有赋待月，无送月者，因用《天问》体赋。可怜今夕月，向何处，去悠悠？是别有人间，那边才见，光影东头？是天外。空汗漫，但长风浩浩送中秋？飞镜无根谁系？姮娥不嫁谁留？谓经海底问无由，恍惚使人愁。怕万里长鲸，纵横触破，玉殿琼楼。虾蟆故堪浴水，问云何玉兔解沉浮？若道都齐无恙，云何渐渐如钩？"},
{"poem_name": "诉衷情·晚烟斜日思悠悠", "poem_id": "zhongqiujie_27749", "poem_class": "中秋节", "poet_dynasty": "宋朝", "poet": "张孝祥", "poem": "晚烟斜日思悠悠。西北有高楼。十分准拟明月，还似去年游。飞玉斝，卷琼钩。唤新愁。姮娥贪共，暮雨朝云，忘了中秋。"},
{"poem_name": "中秋前夕三首·稍穿疏树残光碎", "poem_id": "zhongqiujie_38919", "poem_class": "中秋节", "poet_dynasty": "元朝", "poet": "方回", "poem": "稍穿疏树残光碎，徐碾晴空素艳流。交过子时是明日，搀先半夜赏中秋。"},
{"poem_name": "鹤林寺中秋夜玩月", "poem_id": "zhongqiujie_19343", "poem_class": "中秋节", "poet_dynasty": "唐朝", "poet": "许浑", "poem": "待月东林月正圆，广庭无树草无烟。中秋云尽出沧海，半夜露寒当碧天。轮彩渐移金殿外，镜光犹挂玉楼前。莫辞达曙殷勤望，一堕西岩又隔年。"},
{"poem_name": "侠客行", "poem_id": "ma_51", "poem_class": "马", "poet_dynasty": "唐朝", "poet": "李白", "poem": "赵客缦胡缨，吴钩霜雪明。银鞍照白马，飒沓如流星。十步杀一人，千里不留行。事了拂衣去，深藏身与名。闲过信陵饮，脱剑膝前横。将炙啖朱亥，持觞劝侯嬴。三杯吐然诺，五岳倒为轻。眼花耳热后，意气素霓生。救赵挥金锤，邯郸先震惊。千秋二壮士，烜赫大梁城。纵死侠骨香，不惭世上英。谁能书阁下，白首太玄经。"},
{"poem_name": "中秋前夕三首·中秋无酒定醒然", "poem_id": "zhongqiujie_38918", "poem_class": "中秋节", "poet_dynasty": "元朝", "poet": "方回", "poem": "中秋无酒定醒然，清赏今宵月已圆。喜我小儿才五岁，犹能倚户望高天。"},
{"poem_name": "上巳洛中寄王九迥", "poem_id": "ma_6812", "poem_class": "马", "poet_dynasty": "唐朝", "poet": "孟浩然", "poem": "卜洛成周地，浮杯上巳筵。斗鸡寒食下，走马射堂前。垂柳金堤合，平沙翠幕连。不知王逸少，何处会群贤。"},
{"poem_name": "满江红·江左惟公", "poem_id": "zhongqiujie_45625", "poem_class": "中秋节", "poet_dynasty": "宋朝", "poet": "刘克庄", "poem": "江左惟公，争些子、吾其衽发。谈笑里、旄头泛扫，斗杓旋斡。投一粒丹元气转，下三数著输棋活。把晋朝王谢傅同看，谁优劣。飞凯奏，清夔峡。蠲和籴，宽畿浙。有三千功行，待从头说。玉斝满斟长寿酒，冰轮探借中秋月。更慈帏、喜见凤将雏，添丹穴。"},
{"poem_name": "白鼻騧", "poem_id": "ma_4639", "poem_class": "马", "poet_dynasty": "唐朝", "poet": "李白", "poem": "银鞍白鼻騧，绿地障泥锦。细雨春风花落时，挥鞭直就胡姬饮。"},
{"poem_name": "送紫岩张先生北伐", "poem_id": "ma_2719", "poem_class": "马", "poet_dynasty": "宋朝", "poet": "岳飞", "poem": "号令风霆迅，天声动北陬。长驱渡河洛，直捣向燕幽。马蹀阏氏血，旗袅可汗头。归来报明主，恢复旧神州。"},
{"poem_name": "寒食还陆浑别业", "poem_id": "hua_17534", "poem_class": "花", "poet_dynasty": "唐朝", "poet": "宋之问", "poem": "洛阳城里花如雪，陆浑山中今始发。旦别河桥杨柳风，夕卧伊川桃李月。伊川桃李正芳新，寒食山中酒复春。野老不知尧舜力，酣歌一曲太平人。"},
{"poem_name": "柳州城西北隅种柑树", "poem_id": "hua_4031", "poem_class": "花", "poet_dynasty": "唐朝", "poet": "柳宗元", "poem": "手种黄柑二百株，春来新叶遍城隅。方同楚客怜皇树，不学荆州利木奴。几岁开花闻喷雪，何人摘实见垂珠？若教坐待成林日，滋味还堪养老夫。"},
{"poem_name": "感别送从叔校书简再登科东归", "poem_id": "ma_7075", "poem_class": "马", "poet_dynasty": "唐朝", "poet": "孟郊", "poem": "长安车马道，高槐结浮阴。下有名利人，一人千万心。黄鹄多远势，沧溟无近浔。怡怡静退姿，泠泠思归吟。菱唱忽生听，芸书回望深。清风散言笑，馀花缀衣襟。独恨鱼鸟别，一飞将一沉。"},
{"poem_name": "巳酉端午", "poem_id": "hua_16530", "poem_class": "花", "poet_dynasty": "明朝", "poet": "贝琼", "poem": "风雨端阳生晦冥，汨罗无处吊英灵。海榴花发应相笑，无酒渊明亦独醒。"},
{"poem_name": "清平乐·青袍如草", "poem_id": "ma_24752", "poem_class": "马", "poet_dynasty": "宋朝", "poet": "张先", "poem": "青袍如草。得意还年少。马跃绿螭金络脑。寒食乍临新晓。曲池斜度鸾桥。西园一片笙箫。自欲胜留春住，风花无奈飘飘。"},
{"poem_name": "凉州词", "poem_id": "ma_6610", "poem_class": "马", "poet_dynasty": "唐朝", "poet": "孟浩然", "poem": "浑成紫檀金屑文，作得琵琶声入云。胡地迢迢三万里，那堪马上送明君。异方之乐令人悲，羌笛胡笳不用吹。坐看今夜关山月，思杀边城游侠儿。"},
{"poem_name": "饮马长城窟行", "poem_id": "ma_13373", "poem_class": "马", "poet_dynasty": "唐朝", "poet": "王翰", "poem": "长安少年无远图，一生惟羡执金吾。麒麟前殿拜天子，走马西击长城胡。胡沙猎猎吹人面，汉虏相逢不相见。遥闻鼙鼓动地来，传道单于夜犹战。此时顾恩宁顾身，为君一行摧万人。壮士挥戈回白日，单于溅血染朱轮。归来饮马长城窟，长城道傍多白骨。问之耆老何代人，云是秦王筑城卒。黄昏塞北无人烟，鬼哭啾啾声沸天。无罪见诛功不赏，孤魂流落此城边。当昔秦王按剑起，诸侯膝行不敢视。富国强兵二十年，筑怨兴徭九千里。秦王筑城何太愚，天实亡秦非北胡。一朝祸起萧墙内，渭水咸阳不复都。"},
{"poem_name": "送和北虏使", "poem_id": "ma_19676", "poem_class": "马", "poet_dynasty": "唐朝", "poet": "马戴", "poem": "路始阴山北，迢迢雨雪天。长城人过少，沙碛马难前。日入流沙际，阴生瀚海边。刀镮向月动，旌纛冒霜悬。逐兽孤围合，交兵一箭传。穹庐移斥候，烽火绝祁连。汉将行持节，胡儿坐控弦。明妃的回面，南送使君旋。"},
{"poem_name": "韩冬郎即席为诗相送一座尽惊他日余方追吟连宵侍坐裴回久之句有老成之风因成二绝寄酬兼呈畏之员外·其一", "poem_id": "ma_4905", "poem_class": "马", "poet_dynasty": "唐朝", "poet": "李商隐", "poem": "十岁裁诗走马成，冷灰残烛动离情。桐花万里丹山路，雏凤清于老凤声。"},
{"poem_name": "发白马", "poem_id": "ma_4298", "poem_class": "马", "poet_dynasty": "唐朝", "poet": "李白", "poem": "将军发白马，旌节度黄河。箫鼓聒川岳，沧溟涌涛波。武安有振瓦，易水无寒歌。铁骑若雪山，饮流涸滹沱。扬兵猎月窟，转战略朝那。倚剑登燕然，边烽列嵯峨。萧条万里外，耕作五原多。一扫清大漠，包虎戢金戈。"},
{"poem_name": "古思", "poem_id": "changjiang_34573", "poem_class": "长江", "poet_dynasty": "唐朝", "poet": "司马札", "poem": "春华惜妾态，秋草念妾心。始知井边桐，不如堂上琴。月落却羡镜，花飞犹委苔。门前长江水，一去终不回。"},
{"poem_name": "和李校书新题乐府十二首·蛮子朝", "poem_id": "ma_15591", "poem_class": "马", "poet_dynasty": "唐朝", "poet": "元稹", "poem": "西南六诏有遗种，僻在荒陬路寻壅。部落支离君长贱，比诸夷狄为幽冗。犬戎强盛频侵削，降有愤心战无勇。夜防抄盗保深山，朝望烟尘上高冢。鸟道绳桥来款附，非因慕化因危悚。清平官系金呿嵯，求天叩地持双珙。益州大将韦令公，顷实遭时定汧陇。自居剧镇无他绩，幸得蛮来固恩宠。为蛮开道引蛮朝，迎蛮送蛮常继踵。天子临轩四方贺，朝廷无事唯端拱。漏天走马春雨寒，泸水飞蛇瘴烟重。椎头丑类除忧患，肿足役夫劳汹涌。匈奴互市岁不供，云蛮通好辔长em.戎王养马渐多年，南人耗悴西人恐。"},
{"poem_name": "八月六日与僧如展、前松滋主簿韦戴同游碧涧寺…平声韵", "poem_id": "changjiang_15710", "poem_class": "长江", "poet_dynasty": "唐朝", "poet": "元稹", "poem": "空阔长江碍铁围，高低行树倚岩扉。穿廊玉涧喷红旭，踊塔金轮拆翠微。草引风轻驯虎睡，洞驱云入毒龙归。他生莫忘灵山别，满壁人名后会稀。"},
{"poem_name": "醉后赠道夫", "poem_id": "changjiang_173751", "poem_class": "长江", "poet_dynasty": "宋朝", "poet": "李处权", "poem": "冰柱雪车元有声，五言早已号长城。仙源迷路及春浅，盗骑解围空月明。君岂似龟将曳尾，我端如雁不能鸣。何人肯作千金贷，卖药江湖隐姓名。"},
{"poem_name": "寄人二首", "poem_id": "changjiang_27447", "poem_class": "长江", "poet_dynasty": "唐朝", "poet": " 崔道融", "poem": "花上断续雨，江头来去风。相思春欲尽，未遣酒尊空。澹澹长江水，悠悠远客情。落花相与恨，到地一无声。"},
{"poem_name": "得行简书，闻欲下峡，先以诗寄", "poem_id": "changjiang_8400", "poem_class": "长江", "poet_dynasty": "唐朝", "poet": "白居易", "poem": "朝来又得东川信，欲取春初发梓州。书报九江闻暂喜，路经三峡想还愁。潇湘瘴雾加餐饭，滟滪惊波稳泊舟。欲寄两行迎尔泪，长江不肯向西流。"},
{"poem_name": "过长江", "poem_id": "changjiang_60112", "poem_class": "长江", "poet_dynasty": "唐朝", "poet": "黄滔", "poem": "曾搜景象恐通神，地下还应有主人。若把长江比湘浦，离骚不合自灵均。"},
{"poem_name": "题平盖沼", "poem_id": "changjiang_49878", "poem_class": "长江", "poet_dynasty": "唐朝", "poet": "杜光庭", "poem": "势压长江空八阵，吴都仙客此修真。寒江向晚波涛急，深洞无风草木春。江上玉人应可见，洞中仙鹿已来驯。龙车凤辇非难遇，只要尘心早出尘。"},
{"poem_name": "游独孤城下作", "poem_id": "changjiang_43327", "poem_class": "长江", "poet_dynasty": "宋朝", "poet": "张嵲", "poem": "利成山百丈，直下独孤城。事往岁月积，长江依旧清。昔人经过地，我辈复此行。但见竹树稠，石崖如削成。乔木晚未凋，青青发余荣。天寒远峰澹，日晏长川明。时危怀古意，岁暮羁旅情。一室寄绝岸，全家托柴荆。晨炊饭脱粟，似此田涧氓。群盗正猖獗，深居且偷生。反念故园日，默默何由平。"},
{"poem_name": "诗思十首·素甚鄙南岳", "poem_id": "changjiang_40249", "poem_class": "长江", "poet_dynasty": "元朝", "poet": "方回", "poem": "素甚鄙南岳，幸尝忝雪窗。格高为第一，意到自无双。倏忽千军阵，雍容九鼎扛。僧敲作手势，吾可贾长江。"},
{"poem_name": "过长江伤贾岛", "poem_id": "changjiang_22188", "poem_class": "长江", "poet_dynasty": "唐朝", "poet": "李频", "poem": "忽从一宦远流离，无罪无人子细知。到得长江闻杜宇，想君魂魄也相随。"},
{"poem_name": "和张判官登万山亭，因赠洪府都督韩公", "poem_id": "changjiang_6702", "poem_class": "长江", "poet_dynasty": "唐朝", "poet": "孟浩然", "poem": "韩公是襄士，日赏城西岑。结构意不浅，岩潭趣转深。皇华一动咏，荆国几谣吟。旧径兰勿剪，新堤柳欲阴。砌傍馀怪石，沙上有闲禽。自牧豫章郡，空瞻枫树林。因声寄流水，善听在知音。耆旧眇不接，崔徐无处寻。物情多贵远，贤俊岂无今。迟尔长江暮，澄清一洗心。"},
{"poem_name": "阅江楼记", "poem_id": "changjiang_23687", "poem_class": "长江", "poet_dynasty": "明朝", "poet": "宋濂", "poem": "金陵为帝王之州。自六朝迄于南唐，类皆偏据一方，无以应山川之王气。逮我皇帝，定鼎于兹，始足以当之。由是声教所暨，罔间朔南；存神穆清，与天同体。虽一豫一游，亦可为天下后世法。京城之西北有狮子山，自卢龙蜿蜒而来。长江如虹贯，蟠绕其下。上以其地雄胜，诏建楼于巅，与民同游观之乐。遂锡嘉名为“阅江”云。 　　登览之顷，万象森列，千载之秘，一旦轩露。岂非天造地设，以俟大一统之君，而开千万世之伟观者欤？当风日清美，法驾幸临，升其崇椒，凭阑遥瞩，必悠然而动遐思。见江汉之朝宗，诸侯之述职，城池之高深，关阨之严固，必曰：“此朕沐风栉雨、战胜攻取之所致也。”中夏之广，益思有以保之。见波涛之浩荡，风帆之上下，番舶接迹而来庭，蛮琛联肩而入贡，必曰：“此朕德绥威服，覃及外内之所及也。”四陲之远，益思所以柔之。见两岸之间、四郊之上，耕人有炙肤皲足之烦，农女有捋桑行馌之勤，必曰：“此朕拔诸水火、而登于衽席者也。”万方之民，益思有以安之。触类而思，不一而足。臣知斯楼之建，皇上所以发舒精神，因物兴感，无不寓其致治之思，奚此阅夫长江而已哉？彼临春、结绮，非弗华矣；齐云、落星，非不高矣。不过乐管弦之淫响，藏燕赵之艳姬。一旋踵间而感慨系之，臣不知其为何说也。　　虽然，长江发源岷山，委蛇七千余里而始入海，白涌碧翻，六朝之时，往往倚之为天堑；今则南北一家，视为安流，无所事乎战争矣。然则，果谁之力欤？逢掖之士，有登斯楼而阅斯江者，当思帝德如天，荡荡难名，与神禹疏凿之功同一罔极。忠君报上之心，其有不油然而兴者耶？　　臣不敏，奉旨撰记，欲上推宵旰图治之切者，勒诸贞珉。他若留连光景之辞，皆略而不陈，惧亵也。"},
{"poem_name": "和乐天春词", "poem_id": "hua_185", "poem_class": "花", "poet_dynasty": "唐朝", "poet": "刘禹锡", "poem": "新妆宜面下朱楼，深锁春光一院愁。行到中庭数花朵，蜻蜓飞上玉搔头。"},
{"poem_name": "岳阳晚兴·暮雨渔村春溟", "poem_id": "hua_252148", "poem_class": "花", "poet_dynasty": "明朝", "poet": "叶子奇", "poem": "暮雨渔村春溟，晓霜枫叶秋酣。人世花开花落，山光湖北湖南。"},
{"poem_name": "画堂春·落红铺径水平池", "poem_id": "hua_11923", "poem_class": "花", "poet_dynasty": "宋朝", "poet": "秦观", "poem": "落红铺径水平池，弄晴小雨霏霏。杏园憔悴杜鹃啼，无奈春归。柳外画楼独上，凭栏手捻花枝，放花无语对斜晖，此恨谁知？"},
{"poem_name": "韦侍郎山居", "poem_id": "hua_2840", "poem_class": "花", "poet_dynasty": "唐朝", "poet": "王维", "poem": "幸忝君子顾。遂陪尘外踪。闲花满岩谷。瀑水映杉松。啼鸟忽临涧。归云时抱峰。良游盛簪绂。继迹多夔龙。讵枉青门道。胡闻长乐钟。清晨去朝谒。车马何从容。"},
{"poem_name": "忆汉月", "poem_id": "hua_11042", "poem_class": "花", "poet_dynasty": "唐朝", "poet": "李绅", "poem": "花开花落无时节，春去春来有底凭。燕子不藏雷不蛰，烛烟昏雾暗腾腾。"},
{"poem_name": "雨中赏蔷薇", "poem_id": "hua_182690", "poem_class": "花", "poet_dynasty": "宋朝", "poet": "顾逢", "poem": "春风庭院少迟留，烂熳红英带雨羞。最是花边情绪恶，看花狼藉为花愁。"},
{"poem_name": "新楼诗二十首·重台莲", "poem_id": "hua_11046", "poem_class": "花", "poet_dynasty": "唐朝", "poet": "李绅", "poem": "绿荷舒卷凉风晓，红萼开萦紫菂重。游女汉皋争笑脸， 二妃湘浦并愁容。自含秋露贞姿结，不竞春妖冶态秾。 终恐玉京仙子识，却将归种碧池峰。"},
{"poem_name": "朱槿花", "poem_id": "hua_11029", "poem_class": "花", "poet_dynasty": "唐朝", "poet": "李绅", "poem": "瘴烟长暖无霜雪，槿艳繁花满树红。每叹芳菲四时厌，不知开落有春风。"},
{"poem_name": "清明夜", "poem_id": "hua_7895", "poem_class": "花", "poet_dynasty": "唐朝", "poet": "白居易", "poem": "好风胧月清明夜，碧砌红轩刺史家。独绕回廊行复歇，遥听弦管暗看花。"},
{"poem_name": "朝中措·从来寒食半阴晴", "poem_id": "hua_28122", "poem_class": "花", "poet_dynasty": "宋朝", "poet": "王之道", "poem": "从来寒食半阴晴。花底听歌声。昨夜满城风雨，惜花还系心情。海棠枝上，朱唇翠袖，欲斗轻盈。须藉嫣然一笑，醉吟同过清明。"},
{"poem_name": "落花", "poem_id": "hua_2590", "poem_class": "花", "poet_dynasty": "宋朝", "poet": "朱淑真", "poem": "连理枝头花正开，妒花风雨便相催。愿教青帝常为主，莫遣纷纷点翠苔。"},
{"poem_name": "紫骝马", "poem_id": "ma_12129", "poem_class": "马", "poet_dynasty": "唐朝", "poet": "卢照邻", "poem": "骝马照金鞍，转战入皋兰。塞门风稍急，长城水正寒。雪暗鸣珂重，山长喷玉难。不辞横绝漠，流血几时干。"},
{"poem_name": "题张十一旅舍三咏榴花", "poem_id": "ma_10553", "poem_class": "马", "poet_dynasty": "唐朝", "poet": "韩愈", "poem": "五月榴花照眼明，枝间时见子初成。 可怜此地无车马，颠倒青苔落绛英。"},
{"poem_name": "途中寒食", "poem_id": "ma_19270", "poem_class": "马", "poet_dynasty": "唐朝", "poet": "许浑", "poem": "处处哭声悲，行人马亦迟。店闲无火日，村暖斫桑时。泣路同杨子，烧山忆介推。清明明日是，甘负故园期。"},
{"poem_name": "塞下曲·其二", "poem_id": "ma_555", "poem_class": "马", "poet_dynasty": "唐朝", "poet": "王昌龄", "poem": "饮马渡秋水，水寒风似刀。平沙日未没，黯黯见临洮。昔日长城战，咸言意气高。黄尘足今古，白骨乱蓬蒿。"},
{"poem_name": "忆旧游·别黄澹翁", "poem_id": "ma_24213", "poem_class": "马", "poet_dynasty": "宋朝", "poet": "吴文英", "poem": "送人犹未苦，苦送春、随人去天涯。片红都飞尽，正阴阴润绿，暗里啼鸦。赋情顿雪双鬓，飞梦逐尘沙。叹病渴凄凉，分香瘦减，两地看花。西湖断桥路，想系马垂杨。依旧欹斜。葵麦迷烟处，问离巢孤燕，飞过谁家。故人为写深怨，空壁扫秋蛇。但醉上吴台，残阳草色归思赊。"},
{"poem_name": "紫骝马", "poem_id": "ma_23166", "poem_class": "马", "poet_dynasty": "唐朝", "poet": "杨炯", "poem": "侠客重周游，金鞭控紫骝。蛇弓白羽箭，鹤辔赤茸鞦。发迹来南海，长鸣向北州。匈奴今未灭，画地取封侯。"},
{"poem_name": "浔阳陶氏别业", "poem_id": "changjiang_18791", "poem_class": "长江", "poet_dynasty": "唐朝", "poet": "刘慎虚", "poem": "陶家习先隐，种柳长江边。朝夕浔阳郭，白衣来几年。霁云明孤岭，秋水澄寒天。物象自清旷，野情何绵联。萧萧丘中赏，明宰非徒然。愿守黍稷税，归耕东山田。"},
{"poem_name": "寄杨协律", "poem_id": "changjiang_17181", "poem_class": "长江", "poet_dynasty": "唐朝", "poet": "韦应物", "poem": "吏散门阁掩，鸟鸣山郡中。远念长江别，俯觉座隅空。舟泊南池雨，簟卷北楼风。并罢芳樽燕，为怆昨时同。"},
{"poem_name": "李商叟传录临川与黎师侯唱酬怀曾文清公长句·生世胡为尔许迟", "poem_id": "changjiang_69623", "poem_class": "长江", "poet_dynasty": "宋朝", "poet": "赵蕃", "poem": "生世胡为尔许迟，况经事变与时移。论文尚喜两公在，一见何胜隔岁离。落木长江天末恨，清风朗月卷中诗。有怀曾子今冥漠，雨泪真成满面丝。"},
{"poem_name": "渔父·钓台渔父褐为裘", "poem_id": "changjiang_25394", "poem_class": "长江", "poet_dynasty": "唐朝", "poet": "张志和", "poem": "钓台渔父褐为裘，两两三三舴艋舟。能纵棹，惯乘流，长江白浪不曾忧。"},
{"poem_name": "放鱼", "poem_id": "changjiang_34496", "poem_class": "长江", "poet_dynasty": "唐朝", "poet": "窦巩", "poem": "金钱赎得免刀痕，闻道禽鱼亦感恩。好去长江千万里，不须辛苦上龙门。"},
{"poem_name": "相和歌辞·江南曲", "poem_id": "changjiang_13054", "poem_class": "长江", "poet_dynasty": "唐朝", "poet": "张籍", "poem": "江南人家多橘树，吴姬舟上织白纻。土地卑湿饶虫蛇，连木为牌入江住。江村亥日长为市，落帆渡桥来浦里。青莎覆城竹为屋，无井家家饮潮水。长江午日酤春酒，高高酒旗悬江口。倡楼两岸悬水栅，夜唱竹枝留北客。江南风土欢乐多，悠悠处处尽经过。"},
{"poem_name": "送朱休归剑南", "poem_id": "changjiang_7702", "poem_class": "长江", "poet_dynasty": "唐朝", "poet": "贾岛", "poem": "剑南归受贺，太学赋声雄。山路长江岸，朝阳十月中。芽新抽雪茗，枝重集猿枫。卓氏琴台废，深芜想径通。"},
{"poem_name": "水调歌头·焦山", "poem_id": "changjiang_49352", "poem_class": "长江", "poet_dynasty": "宋朝", "poet": "吴潜", "poem": "铁瓮古形势，相对立金焦。长江万里东注，晓吹卷惊涛。天际孤云来去，水际孤帆上下，天共水相邀。远岫忽明晦，好景画难描。混隋陈，分宋魏，战孙曹。回头千载陈迹，痴绝倚亭皋。惟有汀边鸥鹭，不管人间兴废，一抹度青霄。安得身飞去，举手谢尘嚣。"},
{"poem_name": "走笔赠许玖赴桂州命", "poem_id": "changjiang_22155", "poem_class": "长江", "poet_dynasty": "唐朝", "poet": "张祜", "poem": "桂林真重德，莲幕藉殊才。直气自消瘴，远心无暂灰。剑棱丛石险，箭激乱流回。莫说雁不到，长江鱼尽来。"},
{"poem_name": "长江", "poem_id": "changjiang_69924", "poem_class": "长江", "poet_dynasty": "宋朝", "poet": "赵蕃", "poem": "长江滚滚来无尽，顺流逆挽纷成阵。谁令转侧入漕河，舟似凫鹥亦难进。长江漕河唇齿间，去留异态空浩叹。孰能稍激长江水，顾使漕河舟亦起。"},
{"poem_name": "正宫·塞鸿秋·浔阳即景", "poem_id": "changjiang_1104", "poem_class": "长江", "poet_dynasty": "元朝", "poet": "周德清", "poem": "长江万里白如练，淮山数点清如淀，江帆几片疾如箭，山泉千尺飞如电。晚云都变露，新月初学扇，塞鸿一字来如线。"},
{"poem_name": "仙吕·赏花时", "poem_id": "changjiang_23668", "poem_class": "长江", "poet_dynasty": "元朝", "poet": "杨果", "poem": "秋水粼粼古岸苍，萧索疏篱偎短冈。山色日微茫，黄花绽也，妆点马蹄香。【胜葫芦】见一簇人家入屏帐，竹篱折，补苔墙，破设设柴门上张着破网。几间茅屋，一竿风旆，摇曳挂长江。【赚尾】晚风林，萧萧响，一弄儿凄凉旅况。见壁指一似桑榆侵着道旁，草桥崩柱摧梁。唱道向红蓼滩头，见个黑足吕的渔翁鬓似霜。靠着那驼腰拗桩，瘿累垂脖项，一钩香饵钓斜阳。水到湍头燕尾分，桥掂河梁龙背稳。流水绕孤村，残霞隐隐，天际褪残云。【幺】客况凄凄又一春，十载区区已四旬。犹自在红尘，愁眉镇锁，白发又添新。【煞尾】腹中愁，心间闷，九曲柔肠闷损。白日伤神犹自轻，到晚来更关情。唱道则听得玉漏声频，搭伏定鲛绡枕头儿盹。客窗夜永，有谁人存问？二三更睡不得被儿温。花点苍苔绣不匀，莺唤垂杨语未真。帘幕絮纷纷，日长人困，风暖兽烟喷。【幺】一自檀郎共锦衾，再不曾暗掷金钱卜远人。香脸笑生春，旧时衣裉，宽放出二三分。【赚煞尾】调养就旧精神，妆点出娇风韵，将息划损苔墙玉笋。拂掉了香冷妆奁宝鉴尘，舒开系东风两叶眉颦。晓妆新，高绾起乌云。再不管暖日朱帘鹊噪频，从今听鸦鸣不嗔。灯花谁信，一任教子规声啼破海棠魂。丽人春风三月天，准备西园赏禁烟。院宇立秋千，桃花喷火，杨柳绿如烟。【幺】倚定门儿语笑喧，来往星眸厮顾恋。彼各正当年，花阴柳影，月底共星前。【尾】口儿口店，心儿怨，时急难寻轻便。天也似闲愁无处展，蘸霜毫写满云笺。唱道各办心坚，休教万里关山靠梦传。不是双生自专，小卿紧劝，只休教花残莺老了丽春园。"},
{"poem_name": "渡江", "poem_id": "changjiang_267906", "poem_class": "长江", "poet_dynasty": "明朝", "poet": "张弼", "poem": "扬子江头几问津，风波如旧客愁新。西飞白日忙于我，南去青山冷笑人。孤枕不胜乡国梦，敝裘犹带帝京尘。交游落落俱星散，吟对沙鸥一怆神。"},
{"poem_name": "寄慈恩寺郁上人", "poem_id": "zhongqiujie_7565", "poem_class": "中秋节", "poet_dynasty": "唐朝", "poet": "贾岛", "poem": "中秋期夕望，虚室省相容。北斗生清漏，南山出碧重。露寒鸠宿竹，鸿过月圆钟。此夜情应切，衡阳旧住峰。"},
{"poem_name": "望初月简于吏部", "poem_id": "zhongqiujie_22643", "poem_class": "中秋节", "poet_dynasty": "唐朝", "poet": "顾况", "poem": "泬寥中秋夜，坐见如钩月。始从西南升，又欲西南没。全移河上影，暂透林间缺。纵待三五时，终为千里别。"},
{"poem_name": "闻同官会碧沚用出郊韵三首·万顷蟾光浩不收", "poem_id": "zhongqiujie_49663", "poem_class": "中秋节", "poet_dynasty": "宋朝", "poet": "吴潜", "poem": "万顷蟾光浩不收，花汀竹屿思悠悠。黄公所隐知何地，贺监宜归乞此洲。良夜最佳惟午夜，今秋偏好是中秋。举杯酒露月同吸，仰面青天可问不。"},
{"poem_name": "木兰花慢·滁州送范倅", "poem_id": "zhongqiujie_918", "poem_class": "中秋节", "poet_dynasty": "宋朝", "poet": "辛弃疾", "poem": "老来情味减，对别酒，怯流年。况屈指中秋，十分好月，不照人圆。无情水都不管；共西风、只管送归船。秋晚莼鲈江上，夜深儿女灯前。征衫，便好去朝天，玉殿正思贤。想夜半承明，留教视草，却遣筹边。长安故人问我，道愁肠殢酒只依然。目断秋霄落雁，醉来时响空弦。"},
{"poem_name": "元宫词·月宫小殿赏中秋", "poem_id": "zhongqiujie_41879", "poem_class": "中秋节", "poet_dynasty": "明朝", "poet": "朱有燉", "poem": "月宫小殿赏中秋，玉宇银蟾素色浮。官里犹思旧风俗，鹧鸪长笛序《梁州》。"},
{"poem_name": "元宫词·金风苑树日光晨", "poem_id": "zhongqiujie_41860", "poem_class": "中秋节", "poet_dynasty": "明朝", "poet": "朱有燉", "poem": "金风苑树日光晨，内侍鹰坊出入频。遇着中秋时节近，剪绒花勣斗鹌鹑。"},
{"poem_name": "水调歌头·今岁月和桂", "poem_id": "zhongqiujie_49411", "poem_class": "中秋节", "poet_dynasty": "宋朝", "poet": "吴潜", "poem": "今岁月和桂，不肯作中秋。一年惟此佳节，底事白教休。我已侵寻七秩，况复轮囷万感，合恨更分愁。先自无聊赖，雨意得能稠。天柱峰，知何处，老难游。痴云如妒，不知弦管可吹不。安得风姨扫荡，推出团圆月姊，便遣桂香浮。世事十常九，不使展眉头。"},
{"poem_name": "寄杭州于郎中", "poem_id": "zhongqiujie_30533", "poem_class": "中秋节", "poet_dynasty": "唐朝", "poet": "方干", "poem": "虽云圣代识贤明，自是山河应数生。大雅篇章无弟子，高门世业有公卿。入楼早月中秋色，绕郭寒潮半夜声。白屋青云至悬阔，愚儒肝胆若为倾。"},
{"poem_name": "念奴娇·中秋", "poem_id": "zhongqiujie_371", "poem_class": "中秋节", "poet_dynasty": "宋朝", "poet": "苏轼", "poem": "凭高眺远，见长空万里，云无留迹。桂魄飞来光射处，冷浸一天秋碧。玉宇琼楼，乘鸾来去，人在清凉国。江山如画，望中烟树历历。我醉拍手狂歌，举杯邀月，对影成三客。起舞徘徊风露下，今夕不知何夕。便欲乘风，翻然归去，何用骑鹏翼。水晶宫里，一声吹断横笛。"},
{"poem_name": "水调歌头·舣棹太湖岸", "poem_id": "zhongqiujie_27701", "poem_class": "中秋节", "poet_dynasty": "宋朝", "poet": "张孝祥", "poem": "舣棹太湖岸，天与水相连。垂虹亭上，五年不到故依然。洗我征尘三斗，快揖商飚千里，鸥鹭亦翩翩。身在水晶阙，真作驭风仙。望中秋，无五日，月还圆。倚栏清啸孤发，惊起壑龙眠。欲酹鸱夷西子，未办当年功业，空击五湖船。不用知余事，莼鲈正芳鲜。"},
{"poem_name": "复过二首·远水连山碧四围", "poem_id": "zhongqiujie_41196", "poem_class": "中秋节", "poet_dynasty": "宋朝", "poet": "苏泂", "poem": "远水连山碧四围，烟波时有鹭鸶飞。馀姚江上中秋月，自买扁舟一个归。"},
{"poem_name": "寄赠虢州张参军", "poem_id": "zhongqiujie_18671", "poem_class": "中秋节", "poet_dynasty": "唐朝", "poet": "韩翃", "poem": "三十事诸侯，贤豪冠北州。桃花迎骏马，苏合染轻裘。观妓将军第，题诗关尹楼。青林朝送客，绿屿晚回舟。好栗分通子，名香赠莫愁。洗杯新酒熟，把烛故人留。百雉归云过，千峰宿雨收。蒹葭露下晚，菡萏水中秋。忆昨陪行乐，常时接献酬。佳期虽雾散，惠问亦川流。开卷酲堪解，含毫思苦抽。无因达情意，西望日悠悠。"},
{"poem_name": "癸未八月十四日至十六夜月色皆佳", "poem_id": "zhongqiujie_149819", "poem_class": "中秋节", "poet_dynasty": "宋朝", "poet": "曾几", "poem": "年年岁岁望中秋，岁岁年年雾雨愁。凉月风光三夜好，老夫怀抱一生休。明时谅费银河洗，缺处应须玉斧修。京洛胡尘满人眼，不知能似浙江不。"}
]