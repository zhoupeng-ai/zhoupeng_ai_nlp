[
{"name": "使至塞上", "id": "1", "dynasty": "唐朝", "author": "王维", "verse": "单车欲问边，属国过居延。征蓬出汉塞，归雁入胡天。大漠孤烟直，长河落日圆。萧关逢候骑，都护在燕然。", "verse_class": "五言律诗"},
{"name": "次北固山下", "id": "2", "dynasty": "唐朝", "author": "王湾", "verse": "客路青山外，行舟绿水前。潮平两岸阔，风正一帆悬。海日生残夜，江春入旧年。乡书何处达？归雁洛阳边。", "verse_class": "五言律诗"},
{"name": "送杜少府之任蜀州", "id": "3", "dynasty": "唐朝", "author": "王勃", "verse": "城阙辅三秦，风烟望五津。与君离别意，同是宦游人。海内存知己，天涯若比邻。无为在歧路，儿女共沾巾。", "verse_class": "五言律诗"},
{"name": "春望", "id": "4", "dynasty": "唐朝", "author": "杜甫", "verse": "国破山河在，城春草木深。感时花溅泪，恨别鸟惊心。烽火连三月，家书抵万金。白头搔更短，浑欲不胜簪。", "verse_class": "五言律诗"},
{"name": "登岳阳楼", "id": "5", "dynasty": "唐朝", "author": "杜甫", "verse": "昔闻洞庭水，今上岳阳楼。吴楚东南坼，乾坤日夜浮。亲朋无一字，老病有孤舟。戎马关山北，凭轩涕泗流。", "verse_class": "五言律诗"},
{"name": "山居秋暝", "id": "6", "dynasty": "唐朝", "author": "王维", "verse": "空山新雨后，天气晚来秋。明月松间照，清泉石上流。竹喧归浣女，莲动下渔舟。随意春芳歇，王孙自可留。", "verse_class": "五言律诗"},
{"name": "过故人庄", "id": "7", "dynasty": "唐朝", "author": "孟浩然", "verse": "故人具鸡黍，邀我至田家。绿树村边合，青山郭外斜。开轩面场圃，把酒话桑麻。待到重阳日，还来就菊花。", "verse_class": "五言律诗"},
{"name": "渡荆门送别", "id": "8", "dynasty": "唐朝", "author": "李白", "verse": "渡远荆门外，来从楚国游。山随平野尽，江入大荒流。月下飞天镜，云生结海楼。仍怜故乡水，万里送行舟。", "verse_class": "五言律诗"},
{"name": "旅夜书怀", "id": "9", "dynasty": "唐朝", "author": "杜甫", "verse": "细草微风岸，危樯独夜舟。星垂平野阔，月涌大江流。名岂文章著，官应老病休。飘飘何所似，天地一沙鸥。", "verse_class": "五言律诗"},
{"name": "送友人", "id": "10", "dynasty": "唐朝", "author": "李白", "verse": "青山横北郭，白水绕东城。此地一为别，孤蓬万里征。浮云游子意，落日故人情。挥手自兹去，萧萧班马鸣。", "verse_class": "五言律诗"},
{"name": "春日忆李白", "id": "11", "dynasty": "唐朝", "author": "杜甫", "verse": "白也诗无敌，飘然思不群。清新庾开府，俊逸鲍参军。渭北春天树，江东日暮云。何时一樽酒，重与细论文。", "verse_class": "五言律诗"},
{"name": "晚晴", "id": "12", "dynasty": "唐朝", "author": "李商隐", "verse": "深居俯夹城，春去夏犹清。天意怜幽草，人间重晚晴。并添高阁迥，微注小窗明。越鸟巢干后，归飞体更轻。", "verse_class": "五言律诗"},
{"name": "早梅", "id": "13", "dynasty": "唐朝", "author": "齐己", "verse": "万木冻欲折， 孤根暖独回。前村深雪里， 昨夜一枝开。风递幽香出， 禽窥素艳来。明年如应律， 先发望春台。", "verse_class": "五言律诗"},
{"name": "日暮", "id": "14", "dynasty": "唐朝", "author": "杜甫", "verse": "牛羊下来久，各已闭柴门。风月自清夜，江山非故园。石泉流暗壁，草露滴秋根。头白灯明里，何须花烬繁。", "verse_class": "五言律诗"},
{"name": "从军行", "id": "15", "dynasty": "唐朝", "author": "杨炯", "verse": "烽火照西京，心中自不平。牙璋辞凤阙，铁骑绕龙城。雪暗凋旗画，风多杂鼓声。宁为百夫长，胜作一书生。", "verse_class": "五言律诗"},
{"name": "月夜忆舍弟", "id": "16", "dynasty": "唐朝", "author": "杜甫", "verse": "戍鼓断人行，边秋一雁声。露从今夜白，月是故乡明。有弟皆分散，无家问死生。寄书长不达，况乃未休兵。", "verse_class": "五言律诗"},
{"name": "送友人入蜀", "id": "17", "dynasty": "唐朝", "author": "李白", "verse": "见说蚕丛路，崎岖不易行。山从人面起，云傍马头生。芳树笼秦栈，春流绕蜀城。升沉应已定，不必问君平。", "verse_class": "五言律诗"},
{"name": "宿桐庐江寄广陵旧游", "id": "18", "dynasty": "唐朝", "author": "孟浩然", "verse": "山暝闻猿愁，沧江急夜流。风鸣两岸叶，月照一孤舟。建德非吾土，维扬忆旧游。还将两行泪，遥寄海西头。", "verse_class": "五言律诗"},
{"name": "辋川闲居赠裴秀才迪", "id": "19", "dynasty": "唐朝", "author": "王维", "verse": "寒山转苍翠，秋水日潺湲。倚杖柴门外，临风听暮蝉。渡头余落日，墟里上孤烟。复值接舆醉，狂歌五柳前。", "verse_class": "五言律诗"},
{"name": "在狱咏蝉", "id": "20", "dynasty": "唐朝", "author": "骆宾王", "verse": "西陆蝉声唱，南冠客思深。那堪玄鬓影，来对白头吟。露重飞难进，风多响易沉。无人信高洁，谁为表予心？", "verse_class": "五言律诗"},
{"name": "赠孟浩然", "id": "21", "dynasty": "唐朝", "author": "李白", "verse": "吾爱孟夫子，风流天下闻。红颜弃轩冕，白首卧松云。醉月频中圣，迷花不事君。高山安可仰，徒此揖清芬。", "verse_class": "五言律诗"},
{"name": "观猎", "id": "22", "dynasty": "唐朝", "author": "王维", "verse": "风劲角弓鸣，将军猎渭城。草枯鹰眼疾，雪尽马蹄轻。忽过新丰市，还归细柳营。回看射雕处，千里暮云平。", "verse_class": "五言律诗"},
{"name": "塞下曲六首", "id": "23", "dynasty": "唐朝", "author": "李白", "verse": "其一五月天山雪，无花只有寒。笛中闻折柳，春色未曾看。晓战随金鼓，宵眠抱玉鞍。愿将腰下剑，直为斩楼兰。其二天兵下北荒，胡马欲南饮。横戈从百战，直为衔恩甚。握雪海上...", "verse_class": "五言律诗"},
{"name": "岁暮归南山", "id": "24", "dynasty": "唐朝", "author": "孟浩然", "verse": "北阙休上书，南山归敝庐。不才明主弃，多病故人疏。白发催年老，青阳逼岁除。永怀愁不寐，松月夜窗虚。", "verse_class": "五言律诗"},
{"name": "留别王维", "id": "25", "dynasty": "唐朝", "author": "孟浩然", "verse": "寂寂竟何待，朝朝空自归。欲寻芳草去，惜与故人违。当路谁相假，知音世所稀。只应守寂寞，还掩故园扉。", "verse_class": "五言律诗"},
{"name": "酬张少府", "id": "26", "dynasty": "唐朝", "author": "王维", "verse": "晚年唯好静，万事不关心。自顾无长策，空知返旧林。松风吹解带，山月照弹琴。君问穷通理，渔歌入浦深。", "verse_class": "五言律诗"},
{"name": "除夜宿石头驿", "id": "27", "dynasty": "唐朝", "author": "戴叔伦", "verse": "旅馆谁相问？寒灯独可亲。一年将尽夜，万里未归人。寥落悲前事，支离笑此身。愁颜与衰鬓，明日又逢春。", "verse_class": "五言律诗"},
{"name": "终南山", "id": "28", "dynasty": "唐朝", "author": "王维", "verse": "太乙近天都，连山接海隅。白云回望合，青霭入看无。分野中峰变，阴晴众壑殊。欲投人处宿，隔水问樵夫。", "verse_class": "五言律诗"},
{"name": "临洞庭湖赠张丞相", "id": "29", "dynasty": "唐朝", "author": "孟浩然", "verse": "八月湖水平，涵虚混太清。气蒸云梦泽，波撼岳阳城。欲济无舟楫，端居耻圣明。坐观垂钓者，徒有羡鱼情。", "verse_class": "五言律诗"},
{"name": "题破山寺后禅院", "id": "30", "dynasty": "唐朝", "author": "常建", "verse": "清晨入古寺，初日照高林。曲径通幽处，禅房花木深。山光悦鸟性，潭影空人心。万籁此俱寂，但余钟磬音。", "verse_class": "五言律诗"},
{"name": "归嵩山作", "id": "31", "dynasty": "唐朝", "author": "王维", "verse": "清川带长薄，车马去闲闲。流水如有意，暮禽相与还。荒城临古渡，落日满秋山。迢递嵩高下，归来且闭关。", "verse_class": "五言律诗"},
{"name": "从军行·从军玉门道", "id": "32", "dynasty": "唐朝", "author": "李白", "verse": "从军玉门道，逐虏金微山。笛奏梅花曲，刀开明月环。鼓声鸣海上，兵气拥云间。愿斩单于首，长驱静铁关。", "verse_class": "五言律诗"},
{"name": "别薛华", "id": "33", "dynasty": "唐朝", "author": "王勃", "verse": "送送多穷路，遑遑独问津。悲凉千里道，凄断百年身。心事同漂泊，生涯共苦辛。无论去与住，俱是梦中人。", "verse_class": "五言律诗"},
{"name": "鲁山山行", "id": "34", "dynasty": "宋朝", "author": "梅尧臣", "verse": "适与野情惬，千山高复低。好峰随处改，幽径独行迷。霜落熊升树，林空鹿饮溪。人家在何许，云外一声鸡。", "verse_class": "五言律诗"},
{"name": "岁暮", "id": "35", "dynasty": "唐朝", "author": "杜甫", "verse": "岁暮远为客，边隅还用兵。烟尘犯雪岭，鼓角动江城。天地日流血，朝廷谁请缨。济时敢爱死，寂寞壮心惊。", "verse_class": "五言律诗"},
{"name": "章台夜思", "id": "36", "dynasty": "唐朝", "author": "韦庄", "verse": "清瑟怨遥夜，绕弦风雨哀。孤灯闻楚角，残月下章台。芳草已云暮，故人殊未来。乡书不可寄，秋雁又南回。", "verse_class": "五言律诗"},
{"name": "夜泊牛渚怀古", "id": "37", "dynasty": "唐朝", "author": "李白", "verse": "牛渚西江夜，青天无片云。登舟望秋月，空忆谢将军。余亦能高咏，斯人不可闻。明朝挂帆席，枫叶落纷纷。", "verse_class": "五言律诗"},
{"name": "野望", "id": "38", "dynasty": "唐朝", "author": "杜甫", "verse": "《野望》七言律诗西山白雪三城戍，南浦清江万里桥。海内风尘诸弟隔，天涯涕泪一身遥。惟将迟暮供多病，未有涓埃答圣朝。跨马出郊时极目，不堪人事日萧条。《野望》五言律诗...", "verse_class": "五言律诗"},
{"name": "送别得书字", "id": "39", "dynasty": "唐朝", "author": "李白", "verse": "水色南天远，舟行若在虚。迁人发佳兴，吾子访闲居。日落看归鸟，潭澄羡跃鱼。圣朝思贾谊，应降紫泥书。", "verse_class": "五言律诗"},
{"name": "鲁郡东石门送杜二甫", "id": "40", "dynasty": "唐朝", "author": "李白", "verse": "醉别复几日，登临遍池台。何时石门路，重有金樽开。秋波落泗水，海色明徂徕。飞蓬各自远，且尽手中杯。", "verse_class": "五言律诗"},
{"name": "阙题", "id": "41", "dynasty": "唐朝", "author": "刘慎虚", "verse": "道由白云尽，春与青溪长。时有落花至，远闻流水香。闲门向山路，深柳读书堂。幽映每白日，清辉照衣裳。", "verse_class": "五言律诗"},
{"name": "清明日", "id": "42", "dynasty": "唐朝", "author": "温庭筠", "verse": "清娥画扇中，春树郁金红。出犯繁花露，归穿弱柳风。马骄偏避幰，鸡骇乍开笼。柘弹何人发，黄鹂隔故宫。", "verse_class": "五言律诗"},
{"name": "没蕃故人", "id": "43", "dynasty": "唐朝", "author": "张籍", "verse": "前年戍月支，城下没全师。蕃汉断消息，死生长别离。无人收废帐，归马识残旗。欲祭疑君在，天涯哭此时。", "verse_class": "五言律诗"},
{"name": "春宿左省", "id": "44", "dynasty": "唐朝", "author": "杜甫", "verse": "花隐掖垣暮，啾啾栖鸟过。星临万户动，月傍九霄多。不寝听金钥，因风想玉珂。明朝有封事，数问夜如何。", "verse_class": "五言律诗"},
{"name": "蜀先主庙", "id": "45", "dynasty": "唐朝", "author": "刘禹锡", "verse": "天下英雄气，千秋尚凛然。势分三足鼎，业复五铢钱。得相能开国，生儿不象贤。凄凉蜀故妓，来舞魏宫前。", "verse_class": "五言律诗"},
{"name": "楚江怀古", "id": "46", "dynasty": "唐朝", "author": "马戴", "verse": "【其一】露气寒光集，微阳下楚丘。猿啼洞庭树，人在木兰舟。广泽生明月，苍山夹乱流。云中君不见，竟夕自悲秋。【其二】惊鸟去无际，寒蛩鸣我傍。芦洲生早雾，兰湿下微霜。...", "verse_class": "五言律诗"},
{"name": "孤雁", "id": "47", "dynasty": "唐朝", "author": "崔涂", "verse": "几行归塞尽，念尔独何之。暮雨相呼失，寒塘欲下迟。渚云低暗度，关月冷相随。未必逢矰缴，孤飞自可疑。", "verse_class": "五言律诗"},
{"name": "春晚山庄率题", "id": "48", "dynasty": "唐朝", "author": "卢照邻", "verse": "其一顾步三春晚，田园四望通。游丝横惹树，戏蝶乱依丛。竹懒偏宜水，花狂不待风。唯馀诗酒意，当了一生中。其二田家无四邻，独坐一园春。莺啼非选树，鱼戏不惊纶。山水弹琴...", "verse_class": "五言律诗"},
{"name": "咏燕", "id": "49", "dynasty": "唐朝", "author": "张九龄", "verse": "海燕何微眇，乘春亦暂来。岂知泥滓贱？只见玉堂开。绣户时双入，华轩日几回？无心与物竞，鹰隼莫相猜。", "verse_class": "五言律诗"},
{"name": "对雪", "id": "50", "dynasty": "唐朝", "author": "杜甫", "verse": "战哭多新鬼，愁吟独老翁。乱云低薄暮，急雪舞回风。瓢弃尊无绿，炉存火似红。数州消息断，愁坐正书空。", "verse_class": "五言律诗"},
{"name": "别房太尉墓", "id": "51", "dynasty": "唐朝", "author": "杜甫", "verse": "他乡复行役，驻马别孤坟。近泪无干土，低空有断云。对棋陪谢傅，把剑觅徐君。唯见林花落，莺啼送客闻。", "verse_class": "五言律诗"},
{"name": "听蜀僧濬弹琴", "id": "52", "dynasty": "唐朝", "author": "李白", "verse": "蜀僧抱绿绮，西下峨眉峰。为我一挥手，如听万壑松。客心洗流水，余响入霜钟。不觉碧山暮，秋云暗几重。", "verse_class": "五言律诗"},
{"name": "访戴天山道士不遇", "id": "53", "dynasty": "唐朝", "author": "李白", "verse": "犬吠水声中，桃花带露浓。树深时见鹿，溪午不闻钟。野竹分青霭，飞泉挂碧峰。无人知所去，愁倚两三松。", "verse_class": "五言律诗"},
{"name": "江汉", "id": "54", "dynasty": "唐朝", "author": "杜甫", "verse": "江汉思归客，乾坤一腐儒。片云天共远，永夜月同孤。落日心犹壮，秋风病欲苏。古来存老马，不必取长途。", "verse_class": "五言律诗"},
{"name": "五律·海鸥将军千古", "id": "55", "dynasty": "近现代", "author": "毛泽东", "verse": "外侮需人御，将军赋采薇。师称机械化，勇夺虎罴威。浴血东瓜守，驱倭棠吉归。沙场竟殒命，壮志也无违。", "verse_class": "五言律诗"},
{"name": "浈阳峡", "id": "56", "dynasty": "唐朝", "author": "张九龄", "verse": "行舟傍越岑，窈窕越溪深。水暗先秋冷，山晴当昼阴。重林间五色，对壁耸千寻。惜此生遐远，谁知造化心。", "verse_class": "五言律诗"},
{"name": "风雨", "id": "57", "dynasty": "唐朝", "author": "李商隐", "verse": "凄凉宝剑篇，羁泊欲穷年。黄叶仍风雨，青楼自管弦。新知遭薄俗，旧好隔良缘。心断新丰酒，消愁斗几千？", "verse_class": "五言律诗"},
{"name": "终南别业", "id": "58", "dynasty": "唐朝", "author": "王维", "verse": "中岁颇好道，晚家南山陲。兴来每独往，胜事空自知。行到水穷处，坐看云起时。偶然值林叟，谈笑无还期。", "verse_class": "五言律诗"},
{"name": "送宣州丘判官", "id": "59", "dynasty": "唐朝", "author": "徐铉", "verse": "宪署游从阻，平台道路赊。喜君驰后乘，于此会仙槎。缓酌迟飞盖，微吟望绮霞。相迎在春渚，暂别莫咨嗟。", "verse_class": "五言律诗"},
{"name": "晚泊浔阳望庐山", "id": "60", "dynasty": "唐朝", "author": "孟浩然", "verse": "挂席几千里，名山都未逢。泊舟浔阳郭，始见香炉峰。尝读远公传，永怀尘外踪。东林精舍近，日暮空闻钟。", "verse_class": "五言律诗"},
{"name": "示三子", "id": "61", "dynasty": "宋朝", "author": "陈师道", "verse": "去远即相忘，归近不可忍。儿女已在眼，眉目略不省。喜极不得语，泪尽方一唒。了知不是梦，忽忽心未稳。", "verse_class": "五言律诗"},
{"name": "灵隐寺月夜", "id": "62", "dynasty": "清朝", "author": "厉鹗", "verse": "夜寒香界白，涧曲寺门通。月在众峰顶，泉流乱叶中。一灯群动息，孤磬四天空。归路畏逢虎，况闻岩下风。", "verse_class": "五言律诗"},
{"name": "春中田园作", "id": "63", "dynasty": "唐朝", "author": "王维", "verse": "屋上春鸠鸣，村边杏花白。持斧伐远扬，荷锄觇泉脉。归燕识故巢，旧人看新历。临觞忽不御，惆怅远行客。", "verse_class": "五言律诗"},
{"name": "夜饮", "id": "64", "dynasty": "唐朝", "author": "李商隐", "verse": "卜夜容衰鬓，开筵属异方。烛分歌扇泪，雨送酒船香。江海三年客，乾坤百战场。谁能辞酩酊，淹卧剧清漳。", "verse_class": "五言律诗"},
{"name": "判春", "id": "65", "dynasty": "唐朝", "author": "李商隐", "verse": "一桃复一李，井上占年芳。笑处如临镜，窥时不隐墙。敢言西子短，谁觉宓妃长。珠玉终相类，同名作夜光。", "verse_class": "五言律诗"},
{"name": "春残", "id": "66", "dynasty": "宋朝", "author": "翁宏", "verse": "又是春残也，如何出翠帏！落花人独立，微雨燕双飞。寓目魂将断，经年梦亦非。那堪向愁夕，萧飒暮蝉辉。", "verse_class": "五言律诗"},
{"name": "邻里相送至方山", "id": "67", "dynasty": "南北朝", "author": "谢灵运", "verse": "祗役出皇邑，相期憩瓯越。解缆及流潮，怀旧不能发。析析就衰林，皎皎明秋月。含情易为盈，遇物难可歇。积疴谢生虑，寡欲罕所阙。资此永幽栖，岂伊年岁别。各勉日新志，音尘...", "verse_class": "五言律诗"},
{"name": "钱塘观潮", "id": "68", "dynasty": "清朝", "author": "施闰章", "verse": "海色雨中开，涛飞江上台。声驱千骑疾，气卷万山来。绝岸愁倾覆，轻舟故溯洄。鸱夷有遗恨，终古使人哀。", "verse_class": "五言律诗"},
{"name": "端午日礼部宿斋有衣服彩结之贶以诗还答", "id": "69", "dynasty": "唐朝", "author": "权德舆", "verse": "良辰当五日，偕老祝千年。彩缕同心丽，轻裾映体鲜。寂寥斋画省，款曲擘香笺。更想传觞处，孙孩遍目前。", "verse_class": "五言律诗"},
{"name": "燕诗示刘叟", "id": "70", "dynasty": "唐朝", "author": "白居易", "verse": "梁上有双燕，翩翩雄与雌。衔泥两椽间，一巢生四儿。四儿日夜长，索食声孜孜。青虫不易捕，黄口无饱期。觜爪虽欲敝，心力不知疲。须臾十来往，犹恐巢中饥。辛勤三十日，母瘦...", "verse_class": "五言律诗"},
{"name": "紫骝马", "id": "71", "dynasty": "唐朝", "author": "卢照邻", "verse": "骝马照金鞍，转战入皋兰。塞门风稍急，长城水正寒。雪暗鸣珂重，山长喷玉难。不辞横绝漠，流血几时干。", "verse_class": "五言律诗"},
{"name": "战城南", "id": "72", "dynasty": "唐朝", "author": "卢照邻", "verse": "将军出紫塞，冒顿在乌贪。笳喧雁门北，阵翼龙城南。雕弓夜宛转，铁骑晓参驔。应须驻白日，为待战方酣。", "verse_class": "五言律诗"},
{"name": "题苏武牧羊图", "id": "73", "dynasty": "元朝", "author": "杨维桢", "verse": "未入麒麟阁，时时望帝乡。寄书元有雁，食雪不离羊。旄尽风霜节，心悬日月光。李陵何以别，涕泪满河梁。", "verse_class": "五言律诗"},
{"name": "赠邬其山", "id": "74", "dynasty": "近现代", "author": "鲁迅", "verse": "廿年居上海，每日见中华：有病不求药，无聊才读书。一阔脸就变，所砍头渐多。忽而又下野，南无阿弥陀。", "verse_class": "五言律诗"},
{"name": "送杜审言", "id": "75", "dynasty": "唐朝", "author": "宋之问", "verse": "卧病人事绝，嗟君万里行。河桥不相送，江树远含情。别路追孙楚，维舟吊屈平。可惜龙泉剑，流落在丰城。", "verse_class": "五言律诗"},
{"name": "冬晚对雪忆胡居士家", "id": "76", "dynasty": "唐朝", "author": "王维", "verse": "寒更传晓箭，清镜览衰颜。隔牖风惊竹，开门雪满山。洒空深巷静，积素广庭闲。借问袁安舍，翛然尚闭关。", "verse_class": "五言律诗"},
{"name": "田家元日", "id": "77", "dynasty": "唐朝", "author": "孟浩然", "verse": "昨夜斗回北，今朝岁起东。我年已强仕，无禄尚忧农。桑野就耕父，荷锄随牧童。田家占气候，共说此年丰。", "verse_class": "五言律诗"},
{"name": "秋晓行南谷经荒村", "id": "78", "dynasty": "唐朝", "author": "柳宗元", "verse": "杪秋霜露重，晨起行幽谷。黄叶覆溪桥，荒村唯古木。寒花疏寂历，幽泉微断续。机心久已忘，何事惊麋鹿。", "verse_class": "五言律诗"},
{"name": "感春", "id": "79", "dynasty": "唐朝", "author": "李贺", "verse": "日暖自萧条，花悲北郭骚。榆穿莱子眼，柳断舞儿腰。上幕迎神燕，飞丝送百劳。胡琴今日恨，急语向檀槽。", "verse_class": "五言律诗"},
{"name": "送刘司直赴安西", "id": "80", "dynasty": "唐朝", "author": "王维", "verse": "绝域阳关道，胡沙与塞尘。三春时有雁，万里少行人。苜蓿随天马，葡萄逐汉臣。当令外国惧，不敢觅和亲。", "verse_class": "五言律诗"},
{"name": "渡黄河", "id": "81", "dynasty": "明朝", "author": "谢榛", "verse": "路出大梁城，关河开晓晴。日翻龙窟动，风扫雁沙平。倚剑嗟身事，张帆快旅情。茫茫不知处，空外棹歌声。", "verse_class": "五言律诗"},
{"name": "七夕", "id": "82", "dynasty": "唐朝", "author": "李贺", "verse": "别浦今朝暗，罗帷午夜愁。鹊辞穿线月，花入曝衣楼。天上分金镜，人间望玉钩。钱塘苏小小，更值一年秋。", "verse_class": "五言律诗"},
{"name": "送崔融", "id": "83", "dynasty": "唐朝", "author": "杜审言", "verse": "君王行出将，书记远从征。祖帐连河阙，军麾动洛城。旌旃朝朔气，笳吹夜边声。坐觉烟尘扫，秋风古北平。", "verse_class": "五言律诗"},
{"name": "江夏别宋之悌", "id": "84", "dynasty": "唐朝", "author": "李白", "verse": "楚水清若空，遥将碧海通。人分千里外，兴在一杯中。谷鸟吟晴日，江猿啸晚风。平生不下泪，于此泣无穷。", "verse_class": "五言律诗"},
{"name": "题大禹寺义公禅房", "id": "85", "dynasty": "唐朝", "author": "孟浩然", "verse": "义公习禅寂，结宇依空林。户外一峰秀，阶前众壑深。夕阳连雨足，空翠落庭阴。看取莲花净，应知不染心。", "verse_class": "五言律诗"},
{"name": "野望", "id": "86", "dynasty": "唐朝", "author": "王绩", "verse": "东皋薄暮望，徙倚欲何依。树树皆秋色，山山唯落晖。牧人驱犊返，猎马带禽归。相顾无相识，长歌怀采薇。", "verse_class": "五言律诗"},
{"name": "南园十三首·其十三", "id": "87", "dynasty": "唐朝", "author": "李贺", "verse": "小树开朝径，长茸湿夜烟。柳花惊雪浦，麦雨涨溪田。古刹疏钟度，遥岚破月悬。沙头敲石火，烧竹照渔船。", "verse_class": "五言律诗"},
{"name": "韬钤深处", "id": "88", "dynasty": "明朝", "author": "戚继光", "verse": "小筑暂高枕，忧时旧有盟。呼樽来揖客，挥麈坐谈兵。云护牙签满，星含宝剑横。封侯非我意，但愿海波平。", "verse_class": "五言律诗"},
{"name": "宴散", "id": "89", "dynasty": "唐朝", "author": "白居易", "verse": "小宴追凉散，平桥步月回。笙歌归院落，灯火下楼台。残暑蝉催尽，新秋雁戴来。将何还睡兴，临卧举残杯。", "verse_class": "五言律诗"},
{"name": "过湖北山家", "id": "90", "dynasty": "清朝", "author": "施闰章", "verse": "路回临石岸，树老出墙根。野水合诸涧，桃花成一村。呼鸡过篱栅，行酒尽儿孙。老矣吾将隐，前峰恰对门。", "verse_class": "五言律诗"},
{"name": "早春", "id": "91", "dynasty": "宋朝", "author": "赵孟頫", "verse": "溪上春无赖，清晨坐水亭。草芽随意绿，柳眼向人青。初日收浓雾，微波乱小星。谁歌采苹曲，愁绝不堪听。", "verse_class": "五言律诗"},
{"name": "鄠杜马上念汉书", "id": "92", "dynasty": "唐朝", "author": "李商隐", "verse": "世上苍龙种，人间武帝孙。小来惟射猎，兴罢得乾坤。渭水天开苑，咸阳地献原。英灵殊未已，丁傅渐华轩。", "verse_class": "五言律诗"},
{"name": "途中寒食题黄梅临江驿寄崔融", "id": "93", "dynasty": "唐朝", "author": "宋之问", "verse": "马上逢寒食，愁中属暮春。可怜江浦望，不见洛阳人。北极怀明主，南溟作逐臣。故园肠断处，日夜柳条新。", "verse_class": "五言律诗"},
{"name": "送友游吴越", "id": "94", "dynasty": "唐朝", "author": "杜荀鹤", "verse": "去越从吴过，吴疆与越连。有园多种橘，无水不生莲。夜市桥边火，春风寺外船。此中偏重客，君去必经年。", "verse_class": "五言律诗"},
{"name": "夜宿七盘岭", "id": "95", "dynasty": "唐朝", "author": "沈佺期", "verse": "独游千里外，高卧七盘西。晓月临窗近，天河入户低。(晓 一作：山)芳春平仲绿，清夜子规啼。浮客空留听，褒城闻曙鸡。", "verse_class": "五言律诗"},
{"name": "奉和幸望春宫送朔方大总管张仁亶", "id": "96", "dynasty": "唐朝", "author": "郑愔", "verse": "御跸下都门，军麾出塞垣。长杨跨武骑，细柳接戎轩。睿曲风云动，边威鼓吹喧。坐帷将阃外，俱是报明恩。", "verse_class": "五言律诗"},
{"name": "无题·大野多钩棘", "id": "97", "dynasty": "近现代", "author": "鲁迅", "verse": "大野多钩棘，长天列战云。几家春袅袅，万籁静喑喑。下土惟秦醉，中流辍越吟。风波一浩荡，花树已萧森。", "verse_class": "五言律诗"},
{"name": "访秋", "id": "98", "dynasty": "唐朝", "author": "李商隐", "verse": "酒薄吹还醒，楼危望已穷。江皋当落日，帆席见归风。烟带龙潭白，霞分鸟道红。殷勤报秋意，只是有丹枫。", "verse_class": "五言律诗"},
{"name": "首秋轮台", "id": "99", "dynasty": "唐朝", "author": "岑参", "verse": "异域阴山外，孤城雪海边。秋来唯有雁，夏尽不闻蝉。雨拂毡墙湿，风摇毳幕羶。轮台万里地，无事历三年。", "verse_class": "五言律诗"},
{"name": "田舍", "id": "100", "dynasty": "宋朝", "author": "范成大", "verse": "呼唤携锄至，安排筑圃忙。儿童眠落叶，鸟雀噪斜阳。烟火村声远，林菁野气香。乐哉今岁事，天末稻云黄。", "verse_class": "五言律诗"},
{"name": "零陵春望", "id": "101", "dynasty": "唐朝", "author": "柳宗元", "verse": "平野春草绿，晓莺啼远林。日晴潇湘渚，云断岣嵝岑。仙驾不可望，世途非所任。凝情空景慕，万里苍梧阴。", "verse_class": "五言律诗"},
{"name": "金陵三首", "id": "102", "dynasty": "唐朝", "author": "李白", "verse": "晋家南渡日，此地旧长安。地即帝王宅，山为龙虎盘。金陵空壮观，天堑净波澜。醉客回桡去，吴歌且自欢。地拥金陵势，城回江水流。当时百万户，夹道起朱楼。亡国生春草，王宫...", "verse_class": "五言律诗"},
{"name": "登兖州城楼", "id": "103", "dynasty": "唐朝", "author": "杜甫", "verse": "东郡趋庭日，南楼纵目初。浮云连海岱，平野入青徐。孤嶂秦碑在，荒城鲁殿馀。从来多古意，临眺独踌躇。", "verse_class": "五言律诗"},
{"name": "孤雁", "id": "104", "dynasty": "唐朝", "author": "杜甫", "verse": "孤雁不饮啄，飞鸣声念群。谁怜一片影，相失万重云？望尽似犹见，哀多如更闻。野鸦无意绪，鸣噪自纷纷。", "verse_class": "五言律诗"},
{"name": "竹", "id": "105", "dynasty": "唐朝", "author": "李贺", "verse": "入水文光动，抽空绿影春。露华生笋径，苔色拂霜根。织可承香汗，裁堪钓锦鳞。三梁曾入用，一节奉王孙。", "verse_class": "五言律诗"},
{"name": "送梓州高参军还京", "id": "106", "dynasty": "唐朝", "author": "卢照邻", "verse": "京洛风尘远，褒斜烟露深。北游君似智，南飞我异禽。别路琴声断，秋山猿鸟吟。一乖青岩酌，空伫白云心。", "verse_class": "五言律诗"},
{"name": "渡河北", "id": "107", "dynasty": "汉朝", "author": "王褒", "verse": "秋风吹木叶，还似洞庭波。常山临代郡，亭障绕黄河。心悲异方乐，肠断陇头歌。薄暮临征马，失道北山阿。", "verse_class": "五言律诗"},
{"name": "十六夜玩月", "id": "108", "dynasty": "唐朝", "author": "杜甫", "verse": "旧挹金波爽，皆传玉露秋。关山随地阔，河汉近人流。谷口樵归唱，孤城笛起愁。巴童浑不寝，半夜有行舟。", "verse_class": "五言律诗"},
{"name": "泊樵舍", "id": "109", "dynasty": "清朝", "author": "施闰章", "verse": "涨减水愈急，秋阴未夕昏。乱山成野戍，黄叶自江村。带雨疏星见，回风绝岸喧。经过多战舰，茅屋几家存？", "verse_class": "五言律诗"},
{"name": "虢州送天平何丞入京市马", "id": "110", "dynasty": "唐朝", "author": "岑参", "verse": "关树晚苍苍，长安近夕阳。回风醒别酒，细雨湿行装。习战边尘黑，防秋塞草黄。知君市骏马，不是学燕王。", "verse_class": "五言律诗"},
{"name": "送李将军赴定州", "id": "111", "dynasty": "唐朝", "author": "郎士元", "verse": "双旌汉飞将，万里授横戈。春色临边尽，黄云出塞多。鼓鼙悲绝漠，烽戍隔长河。莫断阴山路，天骄已请和。", "verse_class": "五言律诗"},
{"name": "登太白楼", "id": "112", "dynasty": "明朝", "author": "王世贞", "verse": "昔闻李供奉，长啸独登楼。此地一垂顾，高名百代留。白云海色曙，明月天门秋。欲觅重来者，潺湲济水流。", "verse_class": "五言律诗"},
{"name": "折杨柳", "id": "113", "dynasty": "唐朝", "author": "李白", "verse": "垂杨拂绿水，摇艳东风年。花明玉关雪，叶暖金窗烟。美人结长想，对此心凄然。攀条折春色，远寄龙庭前。", "verse_class": "五言律诗"},
{"name": "送李侍御赴安西", "id": "114", "dynasty": "唐朝", "author": "高适", "verse": "行子对飞蓬，金鞭指铁骢。功名万里外，心事一杯中。虏障燕支北，秦城太白东。离魂莫惆怅，看取宝刀雄。", "verse_class": "五言律诗"},
{"name": "别云间", "id": "115", "dynasty": "明朝", "author": "夏完淳", "verse": "三年羁旅客，今日又南冠。无限山河泪，谁言天地宽！(山河 一作：河山)已知泉路近，欲别故乡难。毅魄归来日，灵旗空际看。", "verse_class": "五言律诗"},
{"name": "送丘为落第归江东", "id": "116", "dynasty": "唐朝", "author": "王维", "verse": "怜君不得意，况复柳条春。为客黄金尽，还家白发新。五湖三亩宅，万里一归人。知祢不能荐，羞为献纳臣。", "verse_class": "五言律诗"},
{"name": "同王徵君湘中有怀", "id": "117", "dynasty": "唐朝", "author": "张谓", "verse": "八月洞庭秋，潇湘水北流。还家万里梦，为客五更愁。不用开书帙，偏宜上酒楼。故人京洛满，何日复同游。", "verse_class": "五言律诗"},
{"name": "黄河夜泊", "id": "118", "dynasty": "明朝", "author": "李流芳", "verse": "明月黄河夜，寒沙似战场。奔流聒地响，平野到天荒。吴会书难达，燕台路正长。男儿少为客，不辨是他乡。", "verse_class": "五言律诗"},
{"name": "舟中晓望", "id": "119", "dynasty": "唐朝", "author": "孟浩然", "verse": "挂席东南望，青山水国遥。舳舻争利涉，来往接风潮。问我今何适？天台访石桥。坐看霞色晓，疑是赤城标。", "verse_class": "五言律诗"},
{"name": "萤火", "id": "120", "dynasty": "唐朝", "author": "杜甫", "verse": "幸因腐草出，敢近太阳飞。未足临书卷，时能点客衣。随风隔幔小，带雨傍林微。十月清霜重，飘零何处归。", "verse_class": "五言律诗"},
{"name": "秋宵月下有怀", "id": "121", "dynasty": "唐朝", "author": "孟浩然", "verse": "秋空明月悬，光彩露沾湿。惊鹊栖未定，飞萤卷帘入。庭槐寒影疏，邻杵夜声急。佳期旷何许，望望空伫立。", "verse_class": "五言律诗"},
{"name": "赠钱征君少阳", "id": "122", "dynasty": "唐朝", "author": "李白", "verse": "白玉一杯酒，绿杨三月时。春风余几日，两鬓各成丝。秉烛唯须饮，投竿也未迟。如逢渭水猎，犹可帝王师。", "verse_class": "五言律诗"},
{"name": "铜雀妓二首", "id": "123", "dynasty": "唐朝", "author": "王勃", "verse": "金凤邻铜雀，漳河望邺城。君王无处所，台榭若平生。舞席纷何就，歌梁俨未倾。西陵松槚冷，谁见绮罗情。妾本深宫妓，层城闭九重。君王欢爱尽，歌舞为谁容。锦衾不复襞，罗衣...", "verse_class": "五言律诗"},
{"name": "登锦城散花楼", "id": "124", "dynasty": "唐朝", "author": "李白", "verse": "日照锦城头，朝光散花楼。金窗夹绣户，珠箔悬银钩。飞梯绿云中，极目散我忧。暮雨向三峡，春江绕双流。今来一登望，如上九天游。", "verse_class": "五言律诗"},
{"name": "送陈七赴西军", "id": "125", "dynasty": "唐朝", "author": "孟浩然", "verse": "吾观非常者，碌碌在目前。君负鸿鹄志，蹉跎书剑年。一闻边烽动，万里忽争先。余亦赴京国，何当献凯还。", "verse_class": "五言律诗"},
{"name": "咏史", "id": "126", "dynasty": "唐朝", "author": "戎昱", "verse": "汉家青史上，计拙是和亲。社稷依明主，安危托妇人。岂能将玉貌，便拟静胡尘。地下千年骨，谁为辅佐臣。", "verse_class": "五言律诗"},
{"name": "春怨", "id": "127", "dynasty": "唐朝", "author": "郑愔", "verse": "春朝物候妍，愁妇镜台前。风吹数蝶乱，露洗百花鲜。试出褰罗幌，还来著锦筵。曲中愁夜夜，楼上别年年。不及随萧史，高飞向紫烟。", "verse_class": "五言律诗"},
{"name": "送远", "id": "128", "dynasty": "唐朝", "author": "杜甫", "verse": "带甲满天地，胡为君远行！亲朋尽一哭，鞍马去孤城。草木岁月晚，关河霜雪清。别离已昨日，因见古人情。", "verse_class": "五言律诗"},
{"name": "哀范君三章", "id": "129", "dynasty": "近现代", "author": "鲁迅", "verse": "风雨飘摇日，余怀范爱农。华颠萎寥落，白眼看鸡虫。世味秋荼苦，人间直道穷。奈何三月别，竟尔失畸躬。海草国门碧，多年老异乡。狐狸方去穴，桃偶已登场。故里寒云恶，炎天...", "verse_class": "五言律诗"},
{"name": "观田家", "id": "130", "dynasty": "唐朝", "author": "韦应物", "verse": "微雨众卉新，一雷惊蛰始。田家几日闲，耕种从此起。丁壮俱在野，场圃亦就理。归来景常晏，饮犊西涧水。饥劬不自苦，膏泽且为喜。仓禀无宿储，徭役犹未已。方惭不耕者，禄食...", "verse_class": "五言律诗"},
{"name": "在武昌作", "id": "131", "dynasty": "明朝", "author": "徐祯卿", "verse": "洞庭叶未下，潇湘秋欲生。高斋今夜雨，独卧武昌城。重以桑梓念，凄其江汉情。不知天外雁，何事乐长征？", "verse_class": "五言律诗"},
{"name": "咏山泉", "id": "132", "dynasty": "唐朝", "author": "储光羲", "verse": "山中有流水，借问不知名。映地为天色，飞空作雨声。转来深涧满，分出小池平。恬澹无人见，年年长自清。", "verse_class": "五言律诗"},
{"name": "战城南", "id": "133", "dynasty": "唐朝", "author": "杨炯", "verse": "塞北途辽远，城南战苦辛。幡旗如鸟翼，甲胄似鱼鳞。冻水寒伤马，悲风愁杀人。寸心明白日，千里暗黄尘。", "verse_class": "五言律诗"},
{"name": "登单于台", "id": "134", "dynasty": "唐朝", "author": "张蠙", "verse": "边兵春尽回，独上单于台。白日地中出，黄河天外来。沙翻痕似浪，风急响疑雷。欲向阴关度，阴关晓不开。", "verse_class": "五言律诗"},
{"name": "摄山秋夕作", "id": "135", "dynasty": "清朝", "author": "屈大均", "verse": "秋林无静树，叶落鸟频惊。一夜疑风雨，不知山月生。松门开积翠，潭水入空明。渐觉天鸡晓，披衣念远征。", "verse_class": "五言律诗"},
{"name": "宫中行乐词八首", "id": "136", "dynasty": "唐朝", "author": "李白", "verse": "小小生金屋，盈盈在紫微。山花插宝髻，石竹绣罗衣。每出深宫里，常随步辇归。只愁歌舞散，化作彩云飞。柳色黄金嫩，梨花白雪香。玉楼巢翡翠，金殿锁鸳鸯。选妓随雕辇，征歌...", "verse_class": "五言律诗"},
{"name": "湖口望庐山瀑布泉", "id": "137", "dynasty": "唐朝", "author": "张九龄", "verse": "万丈红泉落，迢迢半紫氛。奔流下杂树，洒落出重云。日照虹霓似，天清风雨闻。灵山多秀色，空水共氤氲。", "verse_class": "五言律诗"},
{"name": "雨后望月", "id": "138", "dynasty": "唐朝", "author": "李白", "verse": "四郊阴霭散，开户半蟾生。万里舒霜合，一条江练横。出时山眼白，高后海心明。为惜如团扇，长吟到五更。", "verse_class": "五言律诗"},
{"name": "望月有怀", "id": "139", "dynasty": "唐朝", "author": "李白", "verse": "清泉映疏松，不知几千古。寒月摇清波，流光入窗户。对此空长吟，思君意何深。无因见安道，兴尽愁人心。", "verse_class": "五言律诗"},
{"name": "裴迪南门秋夜对月", "id": "140", "dynasty": "唐朝", "author": "钱起", "verse": "夜来诗酒兴，月满谢公楼。影闭重门静，寒生独树秋。鹊惊随叶散，萤远入烟流。今夕遥天末，清光几处愁。", "verse_class": "五言律诗"},
{"name": "送金城公主适西蕃应制", "id": "141", "dynasty": "唐朝", "author": "郑愔", "verse": "下嫁戎庭远，和亲汉礼优。笳声出虏塞，箫曲背秦楼。贵主悲黄鹤，征人怨紫骝。皇情眷亿兆，割念俯怀柔。", "verse_class": "五言律诗"},
{"name": "八月十五夜玩月", "id": "142", "dynasty": "唐朝", "author": "栖白", "verse": "寻常三五夜，不是不婵娟。及至中秋满，还胜别夜圆。清光凝有露，皓魄爽无烟。自古人皆望，年来又一年。", "verse_class": "五言律诗"},
{"name": "待储光羲不至", "id": "143", "dynasty": "唐朝", "author": "王维", "verse": "重门朝已启，起坐听车声。要欲闻清佩，方将出户迎。晚钟鸣上苑，疏雨过春城。了自不相顾，临堂空复情。", "verse_class": "五言律诗"},
{"name": "北禽", "id": "144", "dynasty": "唐朝", "author": "李商隐", "verse": "为恋巴江好，无辞瘴雾蒸。纵能朝杜宇，可得值苍鹰。石小虚填海，芦铦未破矰。知来有乾鹊，何不向雕陵。", "verse_class": "五言律诗"},
{"name": "别州民", "id": "145", "dynasty": "唐朝", "author": "白居易", "verse": "耆老遮归路，壶浆满别筵。甘棠无一树，那得泪潸然。税重多贫户，农饥足旱田。唯留一湖水，与汝救凶年。", "verse_class": "五言律诗"},
{"name": "村豪", "id": "146", "dynasty": "宋朝", "author": "梅尧臣", "verse": "日击收田鼓，时称大有年。烂倾新酿酒，饱载下江船。女髻银钗满，童袍毳氎鲜。里胥休借问，不信有官权。", "verse_class": "五言律诗"},
{"name": "送魏郡李太守赴任", "id": "147", "dynasty": "唐朝", "author": "王维", "verse": "与君伯氏别，又欲与君离。君行无几日，当复隔山陂。苍茫秦川尽，日落桃林塞。独树临关门，黄河向天外。前经洛阳陌，宛洛故人稀。故人离别尽，淇上转骖騑。企予悲送远，惆怅...", "verse_class": "五言律诗"},
{"name": "登岳阳楼·不作苍茫去", "id": "148", "dynasty": "宋朝", "author": "萧德藻", "verse": "不作苍茫去，真成浪荡游。三年夜郎客，一柁洞庭秋。得句鹭飞处，看山天尽头。犹嫌未奇绝，更上岳阳楼。", "verse_class": "五言律诗"},
{"name": "乞荆浩画", "id": "149", "dynasty": "五代", "author": "大愚", "verse": "六幅故牢健，知君恣笔踪。不求千涧水，止要两株松。树下留盘石，天边纵远峰。近岩幽湿处，惟藉墨烟浓。", "verse_class": "五言律诗"},
{"name": "夜过借园见主人坐月下吹笛", "id": "150", "dynasty": "清朝", "author": "袁枚", "verse": "秋夜访秋士，先闻水上音。半天凉月色，一笛酒人心。响遏碧云近，香传红藕深。相逢清露下，流影湿衣襟。", "verse_class": "五言律诗"},
{"name": "兼并", "id": "151", "dynasty": "宋朝", "author": "王安石", "verse": "三代子百姓，公私无异财。人主擅操柄，如天持斗魁。赋予皆自我，兼并乃奸回。奸回法有诛，势亦无自来。后世始倒持，黔首遂难裁。秦王不知此，更筑怀清台。礼义日已偷，圣经...", "verse_class": "五言律诗"},
{"name": "秣陵", "id": "152", "dynasty": "清朝", "author": "屈大均", "verse": "牛首开天阙，龙岗抱帝宫。六朝春草里，万井落花中。访旧乌衣少，听歌玉树空。如何亡国恨，尽在大江东！", "verse_class": "五言律诗"},
{"name": "读陈胜传", "id": "153", "dynasty": "清朝", "author": "屈大均", "verse": "闾左称雄日，渔阳谪戍人。王侯宁有种？竿木足亡秦。大义呼豪杰，先声仗鬼神。驱除功第一，汉将可谁伦？", "verse_class": "五言律诗"},
{"name": "淮阳路", "id": "154", "dynasty": "唐朝", "author": "李商隐", "verse": "荒村倚废营，投宿旅魂惊。断雁高仍急，寒溪晓更清。昔年尝聚盗，此日颇分兵。猜贰谁先致，三朝事始平。", "verse_class": "五言律诗"},
{"name": "菱荇鹅儿水", "id": "155", "dynasty": "清朝", "author": "曹雪芹", "verse": "杏帘招客饮，在望有山庄。菱荇鹅儿水，桑榆燕子梁。一畦春韭绿，十里稻花香。盛世无饥馁，何须耕织忙。", "verse_class": "五言律诗"},
{"name": "紫骝马", "id": "156", "dynasty": "唐朝", "author": "杨炯", "verse": "侠客重周游，金鞭控紫骝。蛇弓白羽箭，鹤辔赤茸鞦。发迹来南海，长鸣向北州。匈奴今未灭，画地取封侯。", "verse_class": "五言律诗"},
{"name": "楚泽", "id": "157", "dynasty": "唐朝", "author": "李商隐", "verse": "夕阳归路后，霜野物声干。集鸟翻渔艇，残虹拂马鞍。刘桢元抱病，虞寄数辞官。白袷经年卷，西来及早寒。", "verse_class": "五言律诗"},
{"name": "寓目", "id": "158", "dynasty": "唐朝", "author": "杜甫", "verse": "一县蒲萄熟，秋山苜蓿多。关云常带雨，塞水不成河。羌女轻烽燧，胡儿制骆驼。自伤迟暮眼，丧乱饱经过。", "verse_class": "五言律诗"},
{"name": "子初全溪作", "id": "159", "dynasty": "唐朝", "author": "李商隐", "verse": "全溪不可到，况复尽馀醅。汉苑生春水，昆池换劫灰。战蒲知雁唼，皱月觉鱼来。清兴恭闻命，言诗未敢回。", "verse_class": "五言律诗"},
{"name": "途中寒食", "id": "160", "dynasty": "唐朝", "author": "宋之问", "verse": "马上逢寒食，途中属暮春。可怜江浦望，不见洛桥人。北极怀明主，南溟作逐臣。故园肠断处，日夜柳条新。", "verse_class": "五言律诗"},
{"name": "度大庾岭", "id": "161", "dynasty": "唐朝", "author": "宋之问", "verse": "度岭方辞国，停轺一望家。魂随南翥鸟，泪尽北枝花。山雨初含霁，江云欲变霞。但令归有日，不敢恨长沙。", "verse_class": "五言律诗"},
{"name": "太原早秋", "id": "162", "dynasty": "唐朝", "author": "李白", "verse": "岁落众芳歇，时当大火流。霜威出塞早，云色渡河秋。梦绕边城月，心飞故国楼。思归若汾水，无日不悠悠。", "verse_class": "五言律诗"},
{"name": "与贾至舍人于龙兴寺剪落梧桐枝望灉湖", "id": "163", "dynasty": "唐朝", "author": "李白", "verse": "剪落青梧枝，灉湖坐可窥。雨洗秋山净，林光澹碧滋。水闲明镜转，云绕画屏移。千古风流事，名贤共此时。", "verse_class": "五言律诗"},
{"name": "送麹十少府", "id": "164", "dynasty": "唐朝", "author": "李白", "verse": "试发清秋兴，因为吴会吟。碧云敛海色，流水折江心。我有延陵剑，君无陆贾金。艰难此为别，惆怅一何深。", "verse_class": "五言律诗"},
{"name": "酬崔十五见招", "id": "165", "dynasty": "唐朝", "author": "李白", "verse": "尔有鸟迹书，相招琴溪饮。手迹尺素中，如天落云锦。读罢向空笑，疑君在我前。长吟字不灭，怀袖且三年。", "verse_class": "五言律诗"},
{"name": "送白利从金吾董将军西征", "id": "166", "dynasty": "唐朝", "author": "李白", "verse": "西羌延国讨，白起佐军威。剑决浮云气，弓弯明月辉。马行边草绿，旌卷曙霜飞。抗手凛相顾，寒风生铁衣。", "verse_class": "五言律诗"},
{"name": "送客归吴", "id": "167", "dynasty": "唐朝", "author": "李白", "verse": "江村秋雨歇，酒尽一帆飞。路历波涛去，家惟坐卧归。岛花开灼灼，汀柳细依依。别后无馀事，还应扫钓矶。", "verse_class": "五言律诗"},
{"name": "题张氏隐居", "id": "168", "dynasty": "唐朝", "author": "杜甫", "verse": "【其一】春山无伴独相求，伐木丁丁山更幽。涧道馀寒历冰雪，石门斜日到林丘。不贪夜识金银气，远害朝看麋鹿游。乘兴杳然迷出处，对君疑是泛虚舟。【其二】之子时相见，邀人...", "verse_class": "五言律诗"},
{"name": "唐禅社首乐章·顺和", "id": "169", "dynasty": "唐朝", "author": "贺知章", "verse": "至哉含柔德，万物资以生。常顺称厚载，流谦通变盈。圣心事能察，增广陈厥诚。黄祇僾如在，泰折俟咸亨。", "verse_class": "五言律诗"},
{"name": "赠升州王使君忠臣", "id": "170", "dynasty": "唐朝", "author": "李白", "verse": "六代帝王国，三吴佳丽城。贤人当重寄，天子借高名。巨海一边静，长江万里清。应须救赵策，未肯弃侯嬴。", "verse_class": "五言律诗"},
{"name": "独居有怀", "id": "171", "dynasty": "唐朝", "author": "李商隐", "verse": "麝重愁风逼，罗疏畏月侵。怨魂迷恐断，娇喘细疑沈。数急芙蓉带，频抽翡翠簪。柔情终不远，遥妒已先深。浦冷鸳鸯去，园空蛱蝶寻。蜡花长递泪，筝柱镇移心。觅使嵩云暮，回头...", "verse_class": "五言律诗"},
{"name": "花底", "id": "172", "dynasty": "唐朝", "author": "杜甫", "verse": "紫萼扶千蕊，黄须照万花。忽疑行暮雨，何事入朝霞。恐是潘安县，堪留卫玠车。深知好颜色，莫作委泥沙。", "verse_class": "五言律诗"},
{"name": "过始皇墓", "id": "173", "dynasty": "唐朝", "author": "王维", "verse": "古墓成苍岭，幽宫象紫台。星辰七曜隔，河汉九泉开。有海人宁渡，无春雁不回。更闻松韵切，疑是大夫哀。", "verse_class": "五言律诗"},
{"name": "赠刘蓝田", "id": "174", "dynasty": "唐朝", "author": "王维", "verse": "篱间犬迎吠，出屋候荆扉。岁晏输井税，山村人夜归。晚田始家食，馀布成我衣。讵肯无公事，烦君问是非。", "verse_class": "五言律诗"},
{"name": "拟咏怀二十七首·其二十六", "id": "175", "dynasty": "南北朝", "author": "庾信", "verse": "萧条亭障远，凄惨风尘多。关门临白狄，城影入黄河。秋风别苏武，寒水送荆轲。谁言气盖世，晨起帐中歌。", "verse_class": "五言律诗"},
{"name": "旅寓安南", "id": "176", "dynasty": "唐朝", "author": "杜审言", "verse": "交趾殊风候，寒迟暖复催。仲冬山果熟，正月野花开。积雨生昏雾，轻霜下震雷。故乡逾万里，客思倍从来。", "verse_class": "五言律诗"},
{"name": "淮上遇洛阳李主簿", "id": "177", "dynasty": "唐朝", "author": "韦应物", "verse": "结茅临古渡，卧见长淮流。窗里人将老，门前树已秋。寒山独过雁，暮雨远来舟。日夕逢归客，那能忘归游！", "verse_class": "五言律诗"},
{"name": "闲居", "id": "178", "dynasty": "唐朝", "author": "姚合", "verse": "不自识疏鄙，终年住在城。过门无马迹，满宅是蝉声。带病吟虽苦，休官梦已清。何当学禅观，依止古先生？", "verse_class": "五言律诗"},
{"name": "塞下曲·其六", "id": "179", "dynasty": "唐朝", "author": "戎昱", "verse": "北风凋白草，胡马日骎骎。夜后戍楼月，秋来边将心。铁衣霜露重，战马岁年深。自有卢龙塞，烟尘飞至今。", "verse_class": "五言律诗"},
{"name": "学生和玉佛", "id": "180", "dynasty": "近现代", "author": "鲁迅", "verse": "寂寞空城在，仓皇古董迁。头儿夸大口，面子靠中坚。惊扰讵言妄？奔逃只自怜。所嗟非玉佛，不值一文钱。", "verse_class": "五言律诗"},
{"name": "中秋对月有怀", "id": "181", "dynasty": "清朝", "author": "曹雪芹", "verse": "未卜三生愿，频添一段愁。闷来时敛额，行去几回头。自顾风前影，谁堪月下俦？蟾光如有意，先上玉人楼。", "verse_class": "五言律诗"},
{"name": "题诸葛谼田家壁", "id": "182", "dynasty": "宋朝", "author": "贺铸", "verse": "晚度孔明谼，林间访老农。行冲落叶径，坐听隔江钟。後舍灯犹织，前溪水自舂。无多游宦兴，卜隐幸相容。", "verse_class": "五言律诗"},
{"name": "送郑少府入辽共赋侠客远从戎", "id": "183", "dynasty": "唐朝", "author": "骆宾王", "verse": "边烽警榆塞，侠客度桑乾。柳叶开银镝，桃花照玉鞍。满月临弓影，连星入剑端。不学燕丹客，徒歌易水寒。", "verse_class": "五言律诗"},
{"name": "鲁连台", "id": "184", "dynasty": "清朝", "author": "屈大均", "verse": "一笑无秦帝，飘然向海东。谁能排大难？不屑计奇功。古戍三秋雁，高台万木风。从来天下士，只在布衣中。", "verse_class": "五言律诗"},
{"name": "送紫岩张先生北伐", "id": "185", "dynasty": "宋朝", "author": "岳飞", "verse": "号令风霆迅，天声动北陬。长驱渡河洛，直捣向燕幽。马蹀阏氏血，旗袅可汗头。归来报明主，恢复旧神州。", "verse_class": "五言律诗"},
{"name": "江亭", "id": "186", "dynasty": "唐朝", "author": "杜甫", "verse": "坦腹江亭暖，长吟野望时。水流心不竞，云在意俱迟。寂寂春将晚，欣欣物自私。江东犹苦战，回首一颦眉。", "verse_class": "五言律诗"},
{"name": "从岐王过杨氏别业应教", "id": "187", "dynasty": "唐朝", "author": "王维", "verse": "杨子谈经所，淮王载酒过。兴阑啼鸟换，坐久落花多。径转回银烛，林开散玉珂。严城时未启，前路拥笙歌。", "verse_class": "五言律诗"},
{"name": "西溪", "id": "188", "dynasty": "唐朝", "author": "李商隐", "verse": "怅望西溪水，潺湲奈尔何。不惊春物少，只觉夕阳多。色染妖韶柳，光含窈窕萝。人间从到海，天上莫为河。凤女弹瑶瑟，龙孙撼玉珂。京华他夜梦，好好寄云波。", "verse_class": "五言律诗"},
{"name": "谢公亭·盖谢脁范云之所游", "id": "189", "dynasty": "唐朝", "author": "李白", "verse": "谢亭离别处，风景每生愁。客散青天月，山空碧水流。池花春映日，窗竹夜鸣秋。今古一相接，长歌怀旧游。", "verse_class": "五言律诗"}
]